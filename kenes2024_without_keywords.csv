מספר הסדנה,שם הסדנה,שם המנחה,תקציר,קהל יעד,אופי הסדנה
1,קסם גילוי וריפוי ביומן הויזואלי,"יעל אברהם, פסיכולוגית חינוכית מומחית, מדריכה מטפלת משפחתית מוסמכת. מנחה מוסמכת ליומן וויזואלי בשיטת ""דפי הנפש""","קסם גילוי וריפוי ביומן הויזואלי בסדנה נכיר כלי מרגש ועוצמתי והוא היומן הויזואלי. יחד נתפור את היומן שלנו, ונתוודע לכוחה המרפא של היצירה ביומן. היומן הויזואלי הינו כלי יצירתי 'חדש - ישן' המוכר עוד מזמנו של קארל יונג, אשר השתמש ביומן ויזואלי לעידוד חקירה של עולם הנפש לכיוון של התפתחות, צמיחה ואינדיבידואציה. היומן יכול לשמש הן ככלי לריפוי עצמי, הן כיומן מסע והן ככלי התערבות במסגרת הטיפול הפסיכולוגי בו הוא משמש כמיכל לתהליכים טיפוליים וכמרחב מעברי -המתקיים בין המציאות לבין הדמיון ובו מתרחשת החוויה היצירתית. ניתן לעבוד עם היומן הויזואלי כחלק מליווי טיפולי- פרטני ואף להיעזר בו בעבודה קבוצתית. בעזרת היומן הויזואלי ניתן לבוא במגע עם חומרי הנפש ולבטאם באופן סימבולי, השלכתי ומוגן ,תוך כדי שימוש בדימויים חזותיים , אשר נושאים איתם מסרים מן הלא מודע. הקשיבות למסרים אלו, יכולה להוביל להדרכה פנימית, לתובנות ולהתפתחות. העבודה ביומן הויזואלי משמעותית ביותר בתקופות של שינוי והיא מאפשרת אינטגרציה מחודשת של העצמי. הטכניקות בהן נעבוד בסדנה זו לקוחות מעולם ה MIX MEDIA ומשלבות שימוש בטקסטים, פוטותרפיה, דימויים, צבעים, מגזינים וחומרי יצירה שונים. אין צורך בידע אומנותי מוקדם. הסדנה הינה חווייתית ומתאימה לכולם אך מחייבת פתיחות, רצון ויכולת לשתף בתכנים אישיים. מובטחת הנאה, התרגשות ורגעי קסם רבים. בשנה האחרונה ליוויתי צוותים טיפוליים בעבודה יצירתית של היומן הוויזואלי בעזרתה התאפשר עיבוד של אירועי השבעה באוקטובר.","מדריכים.ות, מנהלים.ות",חוויתי (דגש על חוויה והתנסות של המשתתפים.ות)
2,Positive CBT פסיכולוגיה קוגניטיבית-התנהגותית-חיובית בשדה הפסיכולוגיה החינוכית,"ד""ר דליה אלוני, פסיכולוגית חינוכית מומחית, בעלת תואר דוקטור (PhD) בפסיכולוגיה מאוניברסיטת תל אביב, מטפלת קוגניטיבית התנהגותית (CBT) פסיכולוגית חינוכית בתיכון רב תרבותי, מרצה וחוקרת באקדמיה, בעלת קליניקה פרטית, יוצרת עוצמה- לגלות את החוזקות.","""אתה אמיץ יותר ממה שאתה מאמין, חזק יותר מאיך שאתה נרא ה וחכם יותר מכפי שאתה חושב"" (פו הדוב, א.א. מילן) דמיינו לעצמכם עולם שבו נוכל לזהות את החוזקות האישיות והמקצועיות שלנו, ואת אלה של המטופלים והצוותים החינוכיים, ונוכל להציע להם דרכים מגוונות כיצד לממש אותן, באופן שיעלה את תחושת המסוגלות, משמעותיות, ערך, ביטחון עצמי וחוסן; כך שירגישו מסוגלים להתמודד עם האתגרים בחיי היום יום. נשמע לכם כמו חלק מחלום?... מחקרים רבים מראים שזה אפשרי באמצעות פרקטיקות קוגניטיביות-התנהגותיות-חיוביות המיושמות, הן בסביבת הבית והן בסביבה המקצועית. מנקודת מבט זו, Positive CBT הינה גישה המשלבת את ממצאי המחקר והכלים הטיפוליים של הפסיכולוגיה החיובית (PP) והטיפול הממוקד פתרון בעיות (SFBT), בתוך מסגרת של הבנה וכלים קוגניטיביים התנהגותיים (CBT). תכליתה של תפיסת עולם מקצועית ייחודית זו, היא לזהות את היכולות והחוזקות, להעצים כוחות ומשאבים, למקד את הקשיים, לעודד חיפוש יזום אחר פתרונות, להקפיד על העצמת תחושת המסוגלות ולחדד את תחושת מיקוד השליטה הפנימי של הילד או המבוגר, לכל אורך התהליך. מאז פרוץ מלחמת חרבות ברזל, עוצמה לגלות את החוזקות, מותאמת לזמנים של שגרה ומשבר ולאתגרי התקופה הנוכחית. עוצמה הינה גישת התערבות יישומית, המציעה הבנה, כיווני מחשבה וארגז כלים יישומיים לאנשי טיפול וצוותים חינוכיים. גישת Positive CBT הינה גישה חוצת אבחנות ותרבויות, רווחת בעולם, הכוללת הבנה וכלים המתאימים להתערבות פרטנית, קבוצתית ומערכתית. גישה זו נחשבת חלק מהגל הרביעי בטיפול הקוגניטיבי-התנהגותי (CBT). היא מכוונת לעתיד, מוסיפה התמקדות ביכולות, ערכים, כישורים והזדמנויות חדשות, שניתן להטמיע בחיי היום יום, במצבים של שגרה ומשבר. אם מעניין אתכם להכיר את הגישה של Positive CBT, לגלות את החוזקות האישיות והמקצועיות שלכם, להתנסות באופן חווייתי ויצירתי, להכיר מגוון כלים יישומיים אשר ניתן לשלב בטיפול ובהתערבויות פרטניות ומערכתיות עם ילדים, הורים וצוותים חינוכיים, מוזמנים להשתתף בסדנה מרחיבת אופקים, המקדמת התפתחות אישית ומקצועית. אופן העברה: סדנה חווייתית-עיונית, כל משתתף יקבל גישה לתיקייה דיגיטלית הכוללת מאמרים, מצגות, כלים וחומרי העשרה.",כולם.ן,עיוני – טיפול (סדנת למידה בנושאים הקשורים לפסיכותרפיה)
3,"חדש! ""צייר לי כבשה, כתוב לי מכתב"": בינה מלאכותית יוצרת בשדה הפסיכולוגיה החינוכית","ד""ר זוהר אליוסף, הוא פסיכולוג חינוכי מומחה, ראש המרכז למחקר פסיכוביולוגי ומרצה בכיר בתכנית ה-MA לפסיכולוגיה חינוכית במכללת עמק יזרעאל בישראל. הוא גם חוקר עמית בפקולטה לרפואה באימפריאל קולג' בלונדון וחוקר ביחידת הבינה המלאכותית במשרד החינוך הישראלי. מחקרו מתמקד ביישומים, יסודות תאורטיים והשלכות אתיות של מודלים שפתיים גדולים בבריאות הנפש. ד״ר קרני גיגי, פסיכולוגית חינוכית מומחית בשפ״ח ת״א-יפו ובקליניקה פרטית. חברה בועד החטיבה החינוכית בהפ״י . חברה בצוות מחקר ופיתוח של השלישי המלאכותי. יפתח צפריר, פסיכולוג חינוכי מומחה, בוגר לימודי פסיכותרפיה קוגניטיבית התנהגותית של מרכז חוסן, חבר בצוות המחקר והפיתוח של קהילת ""השלישי המלאכותי"".","בשנה האחרונה פרצה הבינה המלאכותית היוצרת (Generative AI) לקהל הרחב דרך ChatGPT, Claude ועוד. מאז התחום מתפתח בקצב מסחרר לא רק סביב תחום השפה אלא גם בתחום הקול, התמונה, הוידאו והמוסיקה. מהי בינה מלאכותית יוצרת? מערכת היכולה לשוחח עם המשתמש בשפה טבעית, ומבוססת על מאגרי ידע עצומים. היא לא רק מאפשרת מתן ידע, אלא ניתוח של טקסט ויצירת טקסט חדש . כניסתה של בינה המלאכותית בתחום השפה מייצגת את אובדן המונופול של המין האנושי על השפה, ומערערת על ייחודיותו של האדם בעולם. לצד היתרונות והאפשרויות הרבות שנפתחו עבור המין האנושי עם כניסתה של הבינה המלאכותית היוצרת, ישנו גם החשש הטבעי ש""הגולם יקום על יוצרו"" ומשום כך יש ערך להיכרות עם מערכות הבינה המלאכותית והבנה של היתרונות לצד הסכנות. בסדנה זו אנו מציעים להתבונן על התרומה האפשרית של בינה מלאכותית יוצרת לעולם הפסיכולוגיה בכלל והפסיכולוגיה החינוכית בפרט. למשל, היא יכולה לתרום לפסיכולוגים החינוכיים בשיפור איכות העבודה ובמתן מענה מקצועי יותר (לדוגמא, התייעצות עם הבינה סביב סוגיה אתית), בשיפור בתפוקות (למשל כתיבת הערכה על סמך אוסף של מקורות מידע שנמסרו), בהכשרה ואימון פסיכולוגים (סימולטור הערכת סיכון, טיפול וכד') ועוד. יחד עם זאת, על מנת להפיק מן השימוש בבינה המלאכותית בשדה הפסיכולוגיה החינוכית יש להכיר את ""אישיותה"" של הבינה ודפוסי החשיבה והפעולה שלה, את הערכים המנחים את תגובותיה ואת הטיות החשיבה המוטמעות בה אף הן. מטרת הסדנה להנגיש ידע זה למשתתפי הסדנה, על מנת לאפשר להם להיות שותפים ו/או להוביל את ההכרות עם הבינה המלאכותית בשפ""ח שלהם. אז מה נעשה בסדנה? 1.    נרכוש ידע בסיסי בתחום הבינה המלאכותית, נתיידד עם הבינה ונכיר את ״אישיותה״ ונלמד על המחקרים והפיתוחים הקיימים בתחום בריאות הנפש. 2.    נלמד איך להשתמש בבינה המלאכותית היטב. נכיר ונתנסה באסטרטגיות לכתיבת הנחיות לבינה המלאכותית על מנת לקבל את התוצר הרצוי (""פרומפטים""). 3.    נתנסה: נאתר צרכים וכאבים בעבודת הפסיכולוגים החינוכיים, מהם ניתן לצאת לפיתוחים שעשויים לקדם את העבודה, ושיא הסדנה יהיה ביצירת תוצרי בינה מלאכותית שיענו על הכאבים אותם איתרנו. משתתפי הסדנה מחוייבים להגיע עם מחשב נייד ונכונות ליצירה. הסדנה הינה סדנה מעשית. מוזמנים להאזין לשיר הנושא של הדנא שנכתב והולחן ע""י Suno בימה מלאכותית יוצרת: https://suno.com/song/7f3af50d-bf67-4daf-82b7-a0b911944bb8",כולם.ן,חוויתי (דגש על חוויה והתנסות של המשתתפים.ות)
4,לרשום בגוף: פסיכותרפיה גופנית פסיכופיזיולוגית לריפוי והחלמה אחרי טראומה,"ד""ר יוסי ארנרייך, פסיכולוג חינוכי מומחה-מדריך, מורשה להיפנוזה. מטפל ומדריך בביופידבק ונוירופידבק. יו""ר האגודה הישראלית לפסיכופיזיולוגיה יישומית ומשוב ביולוגי. חבר הנהלת האגודה האמריקאית לפסיכופיזיולוגיה יישומית ומשוב ביולוגי. מנהל לשעבר של מרפאה פסיכיאטרית לא תרופתית.","ההתרחשויות הגופניות מכתיבות את ההתנהגות שלנו זמן ניכר לפני שאנו מודעים לכך; ויותר מזה. הגוף נושא את משא הזיכרונות שלנו לכל מקום. לכן עיבוד קוגניטיבי/שיחתי של חוויות איננו יוצר שינוי עמוק וארוך טווח. כדי לחולל שינוי אמיתי נדרשת למידה חדשה של מערכת העצבים כולה. מערכת גופנית לא מווסתת, או כזו הכורעת תחת נטל הזיכרונות, מעצימה ומשמרת לחץ כרוני הפוגע בבריאות הנפשית והפיזית. תרפיית ההתגלמות (Embodiment Therapy) היא פסיכותרפיה גופנית ההולכת צעד נוסף מעבר לממשק גוף-נפש, אל הגופני עצמו ועושה שימוש באמצעים מגוונים על מנת להכיר וללמוד את האופן בו הגוף מעצב את החוויה. בדומה לתיאוריה הפולי-ווגאלית (Polyvagal theory) של פורג'ס, הנכחת הגוף בטיפול איננה שיחתית בלבד ואף איננה נשארת בממד המתבונן הקשוב MIndful)). היא מבוססת על הפעולה החיה של הגוף כמשתתף פעיל בטיפול. בסדנה המשלבת בין ידע מחקרי חדשני לבין חוויה נתנסה במבחר כלים מתוך ה- Embodiment Therapy . Embodiment Therapy מבוססת על מחקרים חדשים בתחום הטראומה, הנוירופסיכואנליזה, ומדעי המוח. המתודות גובשו באסכולה האירופאית של פסיכותרפיה גופנית. יוצגו עקרונות ומבנה של פסיכותרפיה גופנית פסיכופיזיולוגית וטכניקות שהוכיחו את עצמן בחודשים האחרונים בעבודה עם טראומה. נכיר את ה- Embodied ACT Matrix, נלמד לזהות את אסטרטגיות ההישרדות האופייניות לנו, ורגשות וערכים המגולמים בגוף. כמו כן נכיר כיצד עבודה פסיכופיזיולוגית ששואבת את השראתה מ- ACT ו- CFT נארגת לתוך מבנה הטיפול של ה- Embodiment Therapy ומאפשר הרחבה שלו בעיבוד חוויות טראומטיות. ההרחבה מאפשרת התאמה לעבודה עם אוכלוסיות מגוונות בעלות צרכים משתנים: מתבגרים, הורים, וילדים. היא ניתנת להמרה לעבודה קבוצתית אפקטיבית. הסדנה איננה דורשת ידע מוקדם או ניסיון טיפולי, מלבד הפתיחות אל העצמי הגופני. היא איננה חווייתית בלבד, אלא גם עיונית במידה שתאפשר להפיק מסגרת עבודה שימושית להמשגה והתערבות.",כולם.ן,חוויתי (דגש על חוויה והתנסות של המשתתפים.ות)
5,"""לפעמים אני קייצי ולפעמים חורפי, אבל אני תמיד נשאר אני""; סכמה תרפיה – מפגש בין מצבי עצמי בגישה ממוקדת רגש וחוויה","דפנה אשהיים, פסיכולוגית חינוכית מומחית, בוגרת לימודי פסיכותרפיה פסיכואנליטית ומוסמכת מטעם ה- ISST לטיפול בסכמה תרפיה. מטפלת בקליניקה פרטית. חברה יוצאת דירקטוריון אסת""י (ארגון סכמה תרפיה ישראל) הפועל לקידום הלמידה של גישת הסכמה תרפיה בארץ. עוסקת בעבודה הטיפולית באינטגרציה שבין תיאוריות פסיכואנליטיות לגישת הסכמה תרפיה. נמצאת במהלך לימודי דוקטורט בפסיכולוגיה באוניברסיטת בר אילן. נגה קראוס, פסיכולוגית קלינית מומחית מדריכה. עובדת כפסיכולוגית אחראית ביחידת טיפול יום טלביה של שירותי בריאות כללית, ובקליניקה פרטית בירושלים. מוסמכת מטעם הISST בטיפול בסכימה תרפיה. מנחה קבוצת סכימה תרפיה לאנשים הסובלים מטראומה מורכבת ומהפרעות אישיות. משלבת בעבודה הטיפולית סכימה תרפיה יחד עם גישות פסיכודינמיות וגישות גל שלישי.","הסדנה משלבת למידה עיונית עם למידה חווייתית, ומטרתה להכיר לעומק את עקרונות גישת הסכמה תרפיה. בנוסף, נתייחס לאדפטציות של הגישה לטיפול בילדים וטיפול בהורות. הגישה אשר פותחה לראשונה ע""י ד""ר ג'פרי יאנג בשנות ה-80 של המאה הקודמת, במטרה לתת מענה לאנשים שחוו קשיים נרחבים בחייהם, עבורם הטיפול הקוגניטיבי התנהגותי לא היה יעיל מספיק, הינה גישת טיפול אינטגרטיבית המאגדת בתוכה עקרונות מהטיפול הקוגניטיבי ההתנהגותי, מתאוריית ההתקשרות, מפסיכולוגיה התפתחותית ומתאוריות יחסי אובייקט, ועושה שימוש בטכניקות ממוקדות-רגש וחוויה. סכמה תרפיה הינה פסיכותרפיה מבוססת ראיות, אשר מצליחה לתרגם הבנה פסיכודינמית מעמיקה להמשגות נגישות והתערבויות טיפוליות יעילות וממוקדות. הסדנה תכלול היכרות מעמיקה עם הבסיס התיאורטי של גישת הסכמה תרפיה ותרגול הכלים החווייתיים אותם מציעה הגישה. תרגול הכלים החווייתיים מערב בתוכו תכנים מחיינו האישיים ובעל פוטנציאל להיות משמעותי גם ברמה האישית.",כולם.ן,חוויתי (דגש על חוויה והתנסות של המשתתפים.ות)
6,"חדש! ""הנתיבים היעילים ביותר לנשמה מחוברים לטבע"" אקו-מיינדפולנס : טיפוח עוצמה נפשית דרך טבע-תרפיה וקשיבות","רביד בוגר, פסיכולוגית חינוכית בשפ"" ח פ""ת, מייסדת שותפה של המרכז לחינוך קשוב ואכפתי. מתרגלת, לומדת ומנחה תוכניות מיינדפולנס וחמלה, חברת צוות בתכנית לפסיכותרפיה מבוססת מיינדפולנס בפיקוח בר אילן. ד""ר אורי הראל, פסיכולוגית חינוכית, חוקרת וויסות רגשי בחינוך בסביבת-חוץ. מורה ליוגה וקליניקה מקוונת ליעוץ וסדנאות במיינדפולנס.","ביחד הקמנו את ""כוח-הטבע"", מודל לעבודה פסיכו-חינוכית באקו-מיינדפולנס. ""כוח-הטבע"" הוא מודל טיפולי- חינוכי לבניית חוסן באמצעות טב ע-תרפיה ומיינדפולנס. המודל מבוסס על מחקרי תרומת הטבע ותרגולי מיינדפולנס לשיקום הקשב, הויסות הרגשי ופיתוח כישורי חברה (SEL). המודל עושה אינטגרציה בין תיאוריות פסיכולוגיות כמו תיאוריית התקשרות וגישות הגל השלישי לבין מחקרים על תרומת הטבע ותרגולי מיינדפולנס לשיקום הקשב, ויסות רגשי ופיתוח כישורי חברה. במודל משולבות פרקטיקות מעולמות הטיפול-בטבע, יוגה, הטיפול הקבוצתי והמערכתי. בבסיס המודל, הטבע משמש לא רק כתפאורה או משאב המשרת את מטרת הטיפול, אלא כשותף מלא בשימור הסקרנות והמוטיבציה, הגברת הבריאות הפיזית והנפשית ובטיפוח החוסן והכישורים הנחוצים להתמודדות במציאות דינמית משתנה וצמיחה ממשבר . במהלך הסדנה, המשתתפים יתנסו בפרקטיקות של טבע-תרפיה בגישה ממוקדת חוויה. המשתתפים יחוו את השהייה בטבע, המיינדפולנס והשילוב ביניהם כמשאבים לויסות עצמי, שיקום הנפש ופיתוח חוסן וכיצד אלו תורמים להתפתחות האישית ומקצועית. בנוסף, נלמד כיצד לשלב מיומנויות אלו בעבודה הפסיכו-חינוכית, הן עם צוותי חינוך, והן בטיפול פרטני וקבוצתי המושתת על תיאוריות ומחקרים בדבר ערכו הטיפולי של הטבע.",כולם.ן,חוויתי (דגש על חוויה והתנסות של המשתתפים.ות)
7,היפנו-אלפבתיזציה: מבתא-טראומה לצמיחת אלפא,"ד""ר אודי בונשטיין, פסיכולוג קליני ורפואי מדריך, מורשה לעיסוק, למחקר ולהוראת היפנוזה; מוזיקאי יוצר בוגר תואר שני של האקדמיה למוסיקה ולמחול בירושלים; מחבר הספרים 'העין הפנימית' (2011), 'היפנוזה' (2014) ו'חולם מלא' (2020). פסיכולוג ראשי ומנהל השירות הפסיכולוגי של המרכז הרפואי לגליל שמרית פליישר, פסיכולוגית חינוכית וקלינית מדריכה, מוזיקאית יוצרת.","חוויית טראומה באה לידי ביטוי בהשפעה על תהליכים קוגניטיביים (למשל, דיסוציאציה, זיכרון) ועל תהליכים גופניים-פיזיולוגיים (""רישום בגוף""). אצל רוב בני האדם קיימים משאבים ומנגנוניים טבעיים המאפשרים עיבוד תהליכים אלו באופן כזה שלא תתפתח הפרעה פוסט טראומטית . אפשרות מעניינת להתבונן בתהליך זה היא דרך עיניו של ביון. על פי גישה זו נראה את תהליכי הדיסוציאציה והרישום הגופני כרכיבי 'בתא' ואת תהליכי ההחלמה והצמיחה כתהליכי הפיכת הבתא לרכיבי 'אלפא' (תהליך אותו מכנה ביון 'אלפבתיזציה'). במהלך הסדנה נתנסה באופן חווייתי ביכולת לעורר, לרתום ולהאיץ תהליכים אלו, תוך שימוש באמצעים היפנוטיים, בתהליכי יצירה ובתהליכי חלימה שיאפשרו הן עבודה אישית של המשתתפים והן יישום הטכניקות עם מטופלים, מודרכים, וכחלק מהתערבות של שגרת החירום במערכות החינוכיות.",כולם.ן,חוויתי (דגש על חוויה והתנסות של המשתתפים.ות)
8,זום אין - זום אאוט לנפש הארגונית במערכות חינוך,"רוני בכר, פסיכולוגית חינוכית מומחית-מדריכה. מנהלת צוות ומנהלת יחידת חינוך מיוחד בבתי ספר בשפ""ח רמת גן. מנחת קבוצות, סדנאות והשתלמויות מורים. רכזת פורום חנ""מ מחוזי- מחוז תל אביב. ניצן גולדשמידט, פסיכולוגית חינוכית מומחית - מדריכה. מנהלת יחידת יסודיים ומנהלת יחידה לטיפול קבוצתי בשפ""ח רמת גן. עובדת עם ארגונים וצוותי חינוך. מנחת קבוצות וסדנאות .","במפגש עם המערכת החינוכית, הפסיכולוג החינוכי נע בין התבוננות על הפרט לבין חקר המערכת. גם הפרט וגם המערכת הינן יישויות חיות ופועמות, אשר בתוכן מתחוללות דרמות. בסדנה נבחן תהליכים דינמיים אישיים של הפרט במערכת, של המערכת ושל קבוצות בתוך המערכת, המתאפיינים כולם בהיותם בין אישיים, תוך אישיים, מודעים ולא מודעים. נשים דגש בסדנה על עבודה בתוך מערכות חינוך סוערות, מרובות לחצים, כאוטיות וחסרות ודאות. במהלך הסדנה, דרך התנסות חווייתית נבדוק כיצד כל אחד מאתנו משמר ומחזיר לעצמו את היצירתיות ואת מרחבי החשיבה החופשיים שלו, גם בסביבה ארגונית מסוג זה. כל זאת ברוח האנליזה הקבוצתית באמצעות כלים כמו אסוציאציות חופשיות, הרחבת אזורי התקשורת, חקר היחס לסמכות, שיח בין הלא מודע האישי לבין הלא מודע הארגוני, בחינת המטריקס הארגוני ועוד . בשנה שבה הנפש הפרטית והנפש הארגונית נמצאות בטלטלות בלתי פוסקות, האתגר בעצירה להתבוננות פנימה והחוצה מורכב עוד יותר אך הכרחי. אתם מוזמנים לחקור איתנו באופן תאורטי וחוויתי כל אחד את עצמו כחלק מקבוצה ואת הקבוצה כשלם בדרך לפענוח המפגש עם הנפש הארגונית של מערכות חינוך.",כולם.ן,דינמי (דגש על תהליך דינמי אישי וקבוצתי)
9,חדש! פסיכו -חברותא,"ארז בלנאו, פסיכולוג חינוכי מדריך. מנהל שפ""ח קרית גת. מוסמך איט""ה לטיפול קוגנטיבי-התנהגותי. מטפל ומדריך בקליניקה פרטית. תאיר תירוש, פסיכולוגית חינוכית מדריכה. רכזת תחום טיפול שפ""ח קרית גת. בוגרת תכנית פסיכותרפיה פסיכואנליטית. מטפלת ומדריכה בקליניקה פרטית.","זוהי סדנה למטפלים סקרנים המעוניינים לעסוק בזהותם המקצועית בדרך אחרת . כשברקע חווינו שבירה של ודאויות, תפיסות עולם, ואמונות, ועולות בנו שאלות מאתגרות הנוגעות בזהות מקצועית, אישית ולאומית, אנו מזהים הזדמנות. אנחנו מזמינים את משתתפי הסדנה להיפגש בכדי לדון, לפרק ולהרכיב מחדש מושגים מעולם הטיפול. זאת על מנת לייצר מרחב נפשי בתוכנו, כאנשים וכמטפלים. נשתמש בפרקטיקה של חברותא: קריאה משותפת בטקסטים ושיח בקבוצה, אשר רואה בדיאלוג ובמחלוקת כר להתפתחות לצמיחה ולחיבור. חשיבה קבוצתית המחדדת את הלימוד. דיון שהוא חקרני ופתוח . נעלה שאלות כגון: מה מרפא בטיפול? ונדון במושגים מרכזיים כגון: משחקיות, אותנטיות, צרכים, יצרים, חופש, כאב וקונפליקט, ייאוש ותקווה. נפתח מרחב לקולות שונים הן מתפיסות פסיכולוגיות מגוונות, הן מדיסציפלינות אחרות (פילוסופיה, הגות, ספרות, שירה, ועוד). נשמח לפגוש משתתפים שמחפשים להביא מהניסיון הקליני, הידע, החשיבה והחוויה שלהם. ואשר מוכנים לאתגר את עצמם בהקשבה (לעתים הקשבה רדיקלית) ולשהות במקום של ספק ודיאלקטיקה, ולהעז לקוות. בסדנה אנחנו מציעים התנסות שהיא גם אינטלקטואלית וגם חוויתית. זוהי הזמנה להיות שותפים לתהליך.",כולם.ן,חוויתי (דגש על חוויה והתנסות של המשתתפים.ות)
12,ריטריט התנסויות במדיטציה זן בודהיסטית: מדיטציות להשקטת הלב ושחרור התודעה בתקופות מורכבות,"גבו וייס, פסיכותרפיה בודהיסטית, בודותרפיה, מטפל זוגי ומשפחתי מוסמך-מדריך, מטפל מיני מוסמך - מדריך. מלמד CFTבתכנית לפסיכותרפיה מבוססת מיינדפולנס, ואת קורס הפרקטיקום בתכנית לטיפול מיני בר אילן.","אחת הדרכים העתיקות להביא ריפוי לעצמנו ולאחרים היא תרגול מדיטציה. כבר בימיו של הבודהה, לפני 2500 שנה, הציבה לעצמה הדרך הבודהיסטית את הבנת הסבל והדרכים להפסקתו כליבה של הדרך הבודהיסטית, הדהארמה. רבים רואים את הבודהה כפסיכולוג הראשון, אשר לא הסתפק בלרפא את עצמו או את קרוביו, אלא ביקש להביא ריפוי למצב האנושי מלא הסבל והכאב . הלב של הדרך, היא המדיטציה בה אנו מתחברים לנשימה, לגוף ולטבע. אנו עושים זאת במגוון דרכים: כמו מדיטציה בישיבה ובשכיבה, מדיטציה בהליכה, וזן בתנועה מתוך הצ'יקונג. זהו זמן של מיינדפולנס וחמלה לעצמנו, השקטת הגוף והתודעה, מתוך התבוננות מקבלת ואוהבת, בנוכחות שקטה ומיטיבה, בה אנו מתרגלים עצירה של הפעילות היומיות - החיצונית והפנימית - הרגילה שלנו, ובתמיכה של קבוצת התרגול הנמצאת איתנו. בתוך ימי הכיף של החופשה באילת, בשעות הסדנה נתכנס להתנסויות במדיטציה זן בודהיסטית שחלק ממנה יעשה ללא דיבור, ויתקיים ללא טלפונים. בתרגול נאפשר לעצמנו מפגש אינטימי עם הגוף והתודעה ""כפי שהם באמת"". לעיתים זה נעים ומרגיע, לפעמים זה ממש לא פשוט. בכל מקרה, זה מה שקורה, זו התודעה שלנו, ואנו לומדים להכיר את עצמנו ממש מקרוב, ללא כל הסחות, ולומדים לפגוש את הרגע הזה בחמלה לעצמנו, ברוך ובקבלה אוהבת. בימי התרגול נעבור בין מדיטציות שונות המאפשרות הרגעה של תהליכי הגוף והתודעה, חיבור ליציבות ולהרפיה, ומציאת העוצמה והשלווה הפנימית שלנו. לצד ובתוך התרגולים, נלמד מתוך הדרשות של הבודהא ושל מאסטרי הזן הגדולים, ונחשף לשירת זן והייקו. הלימוד יעשה עם חיבור לחיינו, בייחוד למיינדפולנס וחמלה בתקופות של חוסר יציבות, מתח, כאב, ומגע מיטיב עם רגשות קשים. הנחיות מקדימות למעוניינים להרשם: 1.    ברישום לסדנה זו, אנא שימו לב כי חלקים מהריטריט יעשו ללא דיבור, וכי בזמן הסדנה נהיה ללא טלפונים. 2.    יש להביא עמכן מזרון יוגה לתרגול בשכיבה ובישיבה. 3.    יש להביא עמכן כרית נוחה לישיבת מדיטציה ממושכת (כחצי שעה) או לדאוג לכיסא פלסטיק עם מושב קשה למי שנכון להם לתרגל בישיבה על כסא (כל דרך שטובה לכם). 4.    הסדנה מתאימה גם למתרגלי מדיטציה מנוסים, וגם כחוויה ראשונית והיכרות עם עולם הזן והדהארמה. 5.    אם אינכם בטוחים שזה מתאים, אנא אל תרשמו מכיוון שלא מומלץ להפסיק באמצע תרגול מסוג זה . 6. ככל הניתן מבחינת מזג האויר - הריטריט יתקיים במדשאות או בחוף הים.",כולם.ן,חוויתי (דגש על חוויה והתנסות של המשתתפים.ות)
13,"כשפרויד פגש את CHAT GPT: פסיכולוגיה חינוכית, טכנולוגיה והדילמות שביניהן","ד""ר ירון סלע, פסיכולוג קליני מומחה, מטפל בקליניקה פרטית בפתח תקוה. עמית מחקר בכיר במרכז לפסיכולוגיה של האינטרנט באוניברסיטת רייכמן. מחקריו עוסקים בהיבטים פסיכולוגיים של שימוש בטכנולוגיה, שיפור האבחון והטיפול באמצעות כלים טכנולוגיים, השפעת הטכנולוגיה על מנגנוני וויסות רגשי ואקלים משפחתי, וכן פיתוח התערבויות מערכתיות למניעה וטיפול במצבי סיכון בקרב ילדים ומתבגרים. בעל דוקטורט בפסיכולוגיה מאוניברסיטת תל אביב, ודוקטורט במנהל עסקים (התנהגות ארגונית) מהאוניברסיטה העברית. אוריה חורש, פסיכולוגית חינוכית מומחית (לשעבר שפ""ח ב""ש, שפ""ח רחובות), חוקרת במסגרת דוקטורט במרכז ""דואט"" המחלקה לפסיכולוגיה אוניברסיטת בן - גוריון, את נושא ה""הורות הדיגיטלית"" (השפעה של שימושים הוריים במדיה על הקשר הורה-ילד) ואת גורמי החוסן להתמודדות במציאות זו. רכזת א רצית לתחום המדיה באגף פסיכולוגיה - שפ""י משרד החינוך, מרצה בנושא מוגנות בעולם של מסכים, בעלת קליניקה פרטית במושב שדמה .","המהפכה הדיגיטלית הינה, אולי, המהפכה החשובה ביותר של דורנו, שהביאה בכנפיה השפעות פסיכולוגיות, תרבותיות וחברתיות רחבות היקף. בעשור האחרון, מאז כניסת הטלפון החכם ואמצעי מדיה מתקדמים אחרים, נעשה השימוש במסכים לחלק מרכזי ביותר במציאות היומיומית של כולנו, ובמיוחד של ילדים ובני נוער שלא מכירים מציאות שאין בה רובד דיגיטלי. שימוש זה, הביא איתו שינויים באופן שבו אנחנו תופסים את עצמנו, חושבים, מרגישים ומנהלים מערכות יחסים. ניתן לחשוב על הטכנולוגיה גם בראי הזמן, כיצד היא משפיעה ומושפעת למשל ממגפת הקורונה, ובימים אלה מהמלחמה. נשאל מה המשמעות של מציאות דיגיטלית זו במצב חירום? חשיפה לתכנים קשים, הבנייה של מציאות, טראומטיזציה משנית ועוד. לצד זאת, כניסתה של הבינה המלאכותית הביאה לחיינו גם את האפשרות שמחשבים, רובוטים וסוכנים דיגיטליים יחליפו במובנים מסוימים את הצורך באנשים או לפחות ישפיעו על איכות הקשר. נחשוב גם על המקום המקצועי שלנו כפסיכולוגים, המושפע באופן עמוק מנוכחותה של הטכנולוגיה בחיינו. שינויים אלה מתנהלים בתוך מרחב הביניים הדיגיטלי שמשתרע בתווך שבין העולם הפנימי למציאות החיצונית, בין הסובייקטיביות שלנו לבין הסביבה האובייקטיבית. אל תוך המרחב הדיגיטלי הזה מושלכים רגשות, פנטזיות, יצרים, דחפים, חרדות, מנגנוני הגנה ומציאות נפשית אלטרנטיבית. שימוש במסכים הוא לא רק זמן השימוש של ילד מול מסך, כי אם התוכן אותו הוא צורך, הרגלי השימוש של הוריו ומשפחתו, התפיסה של הנושא בבית הספר, או בתנועת הנוער אליה הוא שייך, מערכת החוקים והרגולציה, מערכת הנורמות והתרבות, ונקודת הזמן בה כל זה מתרחש. אנחנו מזמינים אתכם למסע היכרות אמיץ, ייתכן שגם מטריד אך מרתק ורלוונטי מאוד, עם המרחב ועם המפגש הספציפי של הפסיכולוג החינוכי איתו. הסדנה תתחיל בחקירת המפגש שלנו עם הטכנולוגיה: נברר מה אנחנו חושבים ומרגישים ביחס להאצה הטכנולוגית אל מול קולות אחרים דוגמת תנועת ההאטה, לצד חקירה של ה ""”-Technoself העצמי בעולם טכנולוגי. כמו כן נבחן את השפעת הטכנולוגיה במישור הבינאישי, נשאל כיצד ההפרעה - (Technoference” (Technological Interference “ אנחנו מתמודדים עם הטכנולוגית לאינטראקציה שלנו עם אחרים, וננסה להבין עד כמה אנחנו ערים, כאנשי טיפול, כהורים, ובכלל להשפעות אלה על חיינו. במהלך הסדנה נחקור בכל פעם מעגל אקולוגי אחר המשפיע באופן ישיר ועקיף על עבודתנו כפסיכולוגים חינוכיים, תוך מטרה לנסות ולהבין את מקומם של המבוגרים במציאות טכנולוגית משתנה. נבחן כיצד ניתן לנוע מהשאלה האם הטכנולוגיה טובה או רעה עבורנו אל עבר השאלה כיצד ניתן להתמודד באופן מיטבי עם האתגרים שהיא מציבה. כמו כן נציע כלים פרקטיים (בהם נתנסה בעצמנו) לפיתוח מיומנויות חוסן במציאות זו. במעגלים השונים נתייחס: •    מטפל – מטופל והשלישי הדיגיטלי: מציאות טכנולוגית נכנסת לחדר הטיפולים. •    הורות דיגיטלית: להיות הורים בעולם רווי מסכים. •    טכנולוגיה בשירות הפסיכולוגיה : היכרות עם כלים טכנולוגיים מבוססי AI התנסות עם ChatGPT •    בין בינה מלאכותית לאהבה מלאכותית: למידה חברתית רגשית בעידן ה-AI •    ""מרימים מסך"" – פיתוח מיומנויות חשיבה רפלקטיבית אצל ילדים ומתבגרים. •    ""מסתבכים ברשת"" – עבודה מערכתית עם צוותי חינוך במציאות רוויית מסכים. •    ""אקו – טכנולוגיה"" – על העבודה הקהילתית והנכחת הנושא ברמה החברתית. הסדנה היא סדנה לימודית חווייתית וחד פעמית (עם דהירת הטכנולוגיה בשנה הבאה היא תשתנה   ) מה נדרש מהמשתתפים ? סקרנות, פתיחות, אומץ לב, ומטען לנייד.",כולם.ן,עיוני – שונות (סדנת למידה בנושאי תוכן אחרים)
14,מי מקשיב למטפל.ת? - תיאטרון פלייבק,"נטע לכיש, מייסדת ומנחת ״המעבדה״ - אנסמבל פלייבק במכון ויצמן - בתמיכת ״מרכז ברגינסקי לשילוב בין מדעי הטבע למדעי הרוח״ במכון ויצמן. מייסדת ומנחת ״הינשופים״ - קבוצת פלייבק ישראלית בפאלו אלטו, קליפורניה. ממייסדי ״אנסמבל קרטושקס תיאטרון המדורה המודרנית״ - שחקנית, מנחה ומנהלת באנסמבל פלייבק מקצועי. כשחקנית ומנחת פלייבק - הופעות וסדנאות פלייבק ברחבי הארץ והעולם לקהלים מגוונים, בדגש על צוותים חינוכיים, טיפוליים ושיקומיים, ובמעבדת המחקר של תיאטרון פלייבק במכון ויצמן למדע. ״זהירים ברשת״ - אחראית הדרכה, מפתחת תוכן ומנחת סדנאות בבתי ספר יסודיים למוגנות חברתית, חוסן אישי וכיתתי, מיומנויות חברתיות, מוגנות ברשת והשתלבות ילדים מפונים. ״קשר השתיקה״-הופעות יחיד בבתי ספר תיכון וחטיבות ביניים בנושא שבירת קשר השתיקה סביב בריונות ואלימות בקרב ילדים ונוער. הוראת תיאטרון בבתי ספר יסודיים וחטיבות ביניים במסגרת שעות תל״ן, כתיבת ובימוי מופעי סיום. 2015-2020 מגורים בקליפורניה - הוראת עברית בבתי ספר יהודיים, כתיבה ובימוי הצגות ילדים בעברית, הוראת תיאטרון פלייבק בקהילה הישראלית והופעות פלייבק בעברית ובאנגלית. בוגרת בית הספר למשחק בבי״ס לאמנויות הבמה בסמינר הקיבוצים. לימודי תעודה ב Hebrew Union College LA - מצויינות בהוראת עברית כשפה שנייה. אוניברסיטת תל אביב - לימודי תואר ראשון להיסטוריה של עם ישראל ו -BA כללי. בוגרת מגמת המחול בביה״ס לאמנויות ״תלמה ילין״. נשואה לזיו, ואמא לאור, קורן ותמיר. מעין יובל שהם, בוגרת מגמת משחק בחוג לתיאטרון אוניברסיטת חיפה MA בייעוץ חינוכי מטעם אוניברסיטת חיפה מנחת קבוצות מטעם ביה""ס לעבודה סוציאלית אוניברסיטת תל אביב. בנוסף השתלמה מעין בתחומים של מחזאות, בימוי, טכניקות משחק שונות ותיאטרון יוצר. ממייסדות ״אנסמבל קרטושקס תיאטרון המדורה המודרנית״ - הופעות ברחבי הארץ והעולם בדגש על צוותי הוראה, צוותים חינוכיים, טיפוליים ושיקומיים, מעין לקחה חלק במעבדת המחקר של תיאטרון פלייבק מטעם מכון ויצמן למדע. מעין הקימה את ״תיאטרון הבית״ בקיבוץ רמת יוחנן. תיאטרון המעלה הפקות מקצועיות וקהילתיות וכיום היא משמש בו כמנהלת אמנותית ובמאית הבית. בשנה האחרונה ריכזה והובילה פעילויות רבות בקהילות מפונים. למעין הצגת יחיד העוסקת בהתנדבות בקהילה. נשואה לאופיר, אמא לרום, ליבי ועמליה.","מהי סדנת פלייבק תהליכית ? פלייבק הוא ז׳אנר תיאטרלי, בו השחקנים מקשיבים לסיפורים אמיתיים מהקהל, וממחיזים אותם. באימפרוביזציה בטכניקות שונות, תוך שמירה על ְּּכבוד ה ְּמ ַס ֵּפר, נאמנות לסיפור ו ֹשימת דגש על הקשבה עמוקה. כך נוצר בזמן אמת שיקוף משמעותי של מצבים מעולמם של ה ְּמ ָס ְּפִרים, המאפשרים להם לראות אירועים מחייהם דרך פריזמות שונות, ולעורר בהם רגשות ותובנות באופן עוצמתי וחווייתי. בסדנה חווייתית זו, נלמד תרגילי אימפרוביזציה, פֹוְּר ָמא ִטים של פלייבק, עקרונות של סיפור, יצירה משותפת, וכמו כן נשליך עקרונות פלייבקיסטים על עקרונות טיפוליים, ולהיפך. הפלייבק מתקיים במעגל הנוצר בין המנחה, ה ְּמ ָס ֶּפר, ַה ָֹש ְּח ָק ִנים ְּו ַה ָק ָהל. המשתתפים בסדנה יתנסו בכל העמדות השונות במעגל הפלייבק, וייצרו קבוצה דינאמית שמתפתחת בין שיתופים, שיקופים, הקשבה פעילה, צפייה, ומתן פידבק שמאפשר למידה והתפתחות. בכל מפגש ינתן זמן לרפלקציה ועיבוד התכנים שעלו . רבים מהתרגילים ומהכלים אותם נרכוש בסדנה ניתן ליישם במסגרת עבודה עם קבוצות בשטח . התאמה לימי מלחמה: בשנה המורכבת הזו נחשפנו לסיפורים ומצבים קשים וקיצוניים שפוגשים אותנו בנקודות שונות בחיינו כמטפלים.ות וכא.נשים. בסדנה השנה, ניעזר בכלים של הפלייבק להדהוד המקום המורכב של המטפל.ת, בימי מלחמה . עולם התיאטרון, מאפשר פורקן רגשי וקטרזיס באופן ישיר ובלתי אמצעי. בסדנה נתנסה בטכניקות של תיאטרון אימפרוביזציה ונראה איך דווקא דרך הומור, משחק, תנועה פיזית ויצירה משותפת, נוצרת בין המשתתפים.ות אינטימיות אותנטית ותחושת ביטחון קבוצתית עמוקה, שמאפשרות שיתוף, הקשבה עמוקה, אמפתיה, פתיחות והזדהות. תהיה לנו הזדמנות לשחרר ולעסות את ה״שריר המטפל״, שאנחנו מחזיקים.ות כה חזק השנה ולתת מקום גם לנקודות המבט האישיות שלנו בתוך המערכת. השנה הזו אתגרה אותנו רבות גם בנקודת המפגש והאיזון בין החיים המקצועיים והחיים הפרטיים; בין זהותינו כמטפלים.ות ובין היותנו א.נשי משפחה ואזרחים.ות בתוך מצב של חוסר וודאות, עצב וחרדה. נחלוק בסיפורים ודרכי התמודדות שונות, נעצים, נתמוך, ונזכור שאנחנו לא לבד. אנו מזמינות אתכם.ן למקום בטוח לשיתוף, הנאה, שחרור, ולמידה של כלים תיאטרליים יישומיים.",כולם.ן,חוויתי (דגש על חוויה והתנסות של המשתתפים.ות)
15,"מודל ""הדמיון הפעיל הגופני-תנועתי בשילוב אמנויות"" 'מגוייס' למצב של חוסר וודאות ועמימו ת","קרני ישי, מטפלת בתנועה ושילוב אמנויות M.A, מדריכה מוסמכת, אנליטיקאית יונגיאנית, מטפלת EMDR . מרצה ומדריכה בתוכניות להכשרת מטפלים באמנויות ובמכון הישראלי לפסיכולוגיה יונגיאנית. ניסיון של 35 שנים עם אוכלוסיות מגוונות בתחום בריאות הנפש והחינוך. קליניקה פרטית משנת 1992: טיפול והדרכה. מומחית לטיפול בטראומה מסוגים שונים: פגיעות מיניות, טראומה על רקע צבאי, אבל ואובדן, טראומה התפתחותית. הוראה בארץ ובחו""""ל של 'מודל הדמיון הפעיל הגופני תנועתי בשילוב אמנויות' וטיפול ממוקד גוף בטראומה. השתלמויות למטפלים באזורי אסון: פורטו ריקו (2018), האיטי (2015, 2014) הנחיית סדנאות בכנסים בארץ ובחו""""ל","""האמנות אינה באה לשכב במיטות שמציעים עבורה. היא חומקת ברגע שקוראים בשמה, היא מעדיפה לשמור על אנונימיות. היא במיטבה ברגעים שבהם היא שוכחת את שמה"" (ז'אן דבופה). קהילת המטפלות/ים התגייסה מהיום הראשון של המלחמה להגיש עזרה בדרכים שונות ומגוונות לכל הנפגעים והניצולים מארועי השבת השחורה ומהמלחמה שפרצה בעקבותיה. סדנה זו תאפשר באמצעות המודל, צלילה מהירה וממוקדת למחוזות נפשיים נסתרים, עמומים המבקשים להתגלות. היבטים בנפש היכולים לשמש כמוקדי כוח ומרפא. באמצעות ערוצים עוקפי תודעה (תחושה, תנועה, קול, ציור, דרמה, כתיבה אסוציאטיבית) יגעו המשתתפות/ים, לעיתים בצורה מפתיעה, שונה, בחוויות שעברו ועדיין עוברות/ים מאז ה 7.10 מעצם תפקידם כמטפלות/ים שנענו לקריאה הפנימית והחיצונית כאחד. חוויות אלו, יקבלו תוקף ויתועלו באמצעות הגוף, התנועה והאמנויות לחיבור מחודש, לרענון ולהרחבת משאבי הכוח הייחודיים לכל אחת ואחד מהם. התהליך יתרחש במסגרת קבוצתית בטוחה ומכילה. אין צורך בנסיון תנועתי. בואו בבגדים נוחים לתנועה.",כולם.ן,חוויתי (דגש על חוויה והתנסות של המשתתפים.ות)
16,"כל צבעי הקשת- להט""ב: סוגיות בטיפול בשדה הפסיכולוגיה החינוכית","יעל לוקסמבורג כהנא, פסיכולוגית חינוכית מומחית, רכזת להט""ב בשפ""ח רחובות, בסיום הכשרה לטיפול זוגי ומשפחתי. נועה רוטמן, פסיכולוגית חינוכית מומחית, רכזת תחום להט""ב בשפ""ח נתניה ומטפלת זוגית ומשפחתית מוסמכת .","בשנים האחרונות, ישנה ירידה הדרגתית בגיל תחילת גיבוש הזהות המינית ובגיל ה'יציאה מהארון'. ישנן יותר ויותר משפחות להט""ביות שילדיהן מתחנכים במערכת החינוך, ועלייה במספר ילדים.ות ונערים.ות אשר מתמודדים עם דיספוריה מגדרית. על אף החשיפה הגבוהה ברשתות החברתיות ובתקשורת לנושא, בני נוער להט""בים עדיין נמצאים בסיכון גבוה להצקות ולפגיעה פיזית, חברתית ונפשית. בשנים האחרונות, בני נוער נאלצו להתמודד עם ארועים כלל עולמיים ומקומיים. מגפת הקורונה וגם המלחמה המתמשכת נתנו ועדיין נותנים את אותותיהם גם על אוכלוסיה זו. קצב השינויים מביא לפתחה של הפסיכולוגיה החינוכית סוגיות חינוכיות וערכיות, להן תנסה הסדנה לתת מענה. איך לגבש עמדה כפסיכולוגים חינוכיים מול סוגיות אלו? איך להנחות בתי ספר ליצור ולהתוות סביבה בטוחה לילדים ונוער בתהליכי גיבוש העדפה מינית או זהות מגדרית? כיצד המערכת מתמודדת עם להט""בופוביה, בריונות והדרה של מורים, ילדים ונוער על רקע להט""בי? ואיך עליה להתמודד במקרי חירום על רקע להט""בי? איך יכול הצוות החינוכי להתמקם במשולש מורה-תלמיד-הורה, נוכח סוגיות להט""ביות? מה לומר לצוות הגן אם הילד מבקש ללבוש שמלות? מה מייעצים להורים, המודאגים מנטייתם המינית של בנם או בתם? מה אם מטופל מעלה התלבטות לגבי זהותו המינית או המגדרית, או חווה דחייה מסביבתו הקרובה על רקע העדפה מינית? שאלות אלו פוגשות את עמדותינו כבני אדם, מאתגרות תפיסות קודמות, הנחות בסיס, סטריאוטיפים וחשיבה בינארית. נוכח הדילמות הללו מתעוררות מגוון תחושות, אותן נבקש לפגוש על מנת שיתאפשר לנו לבנות עמדות חדשות, המבוססות על מחקר וידע מצטבר מהשנים האחרונות בטיפול ובחינוך. טיפול לקהילה הגאה, מחייב את המטפל לעמדה של מודעות ורגישות להיבטים ייחודיים במפגש הטיפולי עם מטופלים להט""בים, בני משפחותיהם ואנשי החינוך. בסדנה נלמד מושגי יסוד, התפתחות זהות והעדפה מינית, התפתחות תפיסה מגדרית, דיספוריה מגדרית בילדות ובגיל ההתבגרות, גורמי הסיכון באוכלוסיית הלהט""ב, הורות להט""בית, גישות טיפוליות מותאמות ועוד. הלמידה התיאורטית תשולב בכלים חווייתיים, צפייה בקטעי סרטים, דיונים ותיאורי מקרה. המשתתפים מוזמנים להביא לסדנה סוגיות מהשטח ודוגמאות מנסיונם.",כולם.ן,"סדנה עיונית חוויתית בנושא להט""ב במערכת החינוכית ובשדה הטיפולי"
17,טיפול מבוסס מנטליזציה וחמלה עצמית במצבי סטרס וטראומה,"ד״ר דנה לסרי, פסיכולוגית קלינית, חברת סגל בכירה בביה״ס לעבודה סוציאלית ולרווחה חברתית, האוניברסיטה העברית, ראשת מעבדת ChARMS לחקר חוויות דחק בילדות, חוסן ורווחה נפשית .","במסגרת הסדנה נלמד עקרונות של טיפול מבוסס מנטליזציה ( MBT) והטמעתם בתהליכים טיפוליים, ובפרט אלו המתרחשים בהקשר של חשיפה לטראומה ולסטרס כרוני (MBT-TF) . מנטליזציה, או תפקודים רפלקטיביים, היא היכולת להעניק משמעות להתנהגותו ולהתנהגות אחרים במושגים של עולם פנימי. היכולת למנטליזציה היא אחת מאבני היסוד של יכולותינו הבין-אישיות, והיא חיונית לתפקוד חברתי, משפחתי ורגשי. מנטליזציה אף נמצאה כגורם מגן המסייע בהתמודדות עם מצבי סטרס משמעותיים. גוף ידע מחקרי נרחב מצביע על כך שמנטליזציה היא מושג מרכזי חוצה-תאוריות וחוצה-אבחנות, המועיל לא רק להבנה תיאורטית של הקשיים שבבסיס הפגיעות להתפתחותה של פסיכופתולוגיה, אלא גם לטיפול בה (2020 ,.Luyten et al). יכולת זו אף מגינה מפני היווצרותן של הפרעות נפשיות רבות. המודל הטיפולי מתבסס על מסגרת תיאורטית אינטגרטיבית המשלבת בין חשיבה דינמית-פסיכואנליטית, מערכתית-משפחתית, קוגניטיבית-התנהגותית ובין תפיסות ביולוגיות-חברתיות ואקולוגיות. טיפול מבוסס מנטליזציה נמצא יעיל בטיפול במגוון רחב של קשיים ובפרט, במצבי סטרס וטראומה, לרבות טראומה מורכבת. בסדנה נלמד ונתרגל כיצד ליישם עבודה קלינית מבוססת מנטליזציה בעבודה עם ילדים, מתבגרים והוריהם ובטיפול זוגי ומשפחתי. בסדנה נעסוק גם בחמלה עצמית בעבודה הטיפולית ונתרגל כלים פרקטיים המסייעים בקידום עמדה חומלת כלפי העצמי. חמלה עצמית, אשר מגלמת בתוכה נדיבות כלפי העצמי, קשיבות ותחושת אנושיות משותפת, נמצאה חיונית בשימור הרווחה הנפשית של מעניקי סיוע ובפרט, בקרב אנשי טיפול העוסקים בטראומה.",כולם.ן,עיוני – טיפול (סדנת למידה בנושאים הקשורים לפסיכותרפיה)
18,לפגוש בכתיבה את מה שמעבר לניסוח - סדנת כתיבה אישית מקצועית,"שבתאי מג'ר, פסיכולוג ייעוצי-תעסוקתי מומחה. קליניקה פרטית. מנחה קבוצות. מלמד ומנחה בהכשרה למקצועות ולעבודה בתחומי הטיפול, ייעוץ, הוראה והדרכה. משורר. פרסם ארבעה ספרי שירה. כותב ועורך מדור סקירת ספרים בכתב העת 'פסיכואקטואליה'. מנחה סדנאות כתיבה. מלווה כותבים ועורך. מתרגל טאי צ'י וצ'י קונג ומשלב מעקרונותיהם.","פסיכולוגים.ות, אנשי כתיבה אישית וחופשית, סופרים ומשוררים, מטפלים ומורים, מצאנו עצמנו מאז התפרצות השביעי באוקטובר מגיבים לכוח הכתיבה. יש מי שאצלם חדל מעיין הכתיבה ונחלש כוח היצירה, ויש מי שפרץ מהם נד של רגשות ותכנים בשטף כתיבה עצום. יש מי שעצרו וביקשו לעצמם שהות לעכל, לעבד ולהירגע ויש מי שמצאו הקלה ותכלית בכתיבה שמביעה את עולמם הפנימי הרוגש. יש מי שהפסיקו לקרוא ספרות ועיון ואחרים נצמדו לקריאה בשקיקה. כתיבה אישית בתקופה הזאת מהווה מרגוע לנפש ובד בבד מקור ומוצא לזעם, תסכול, ייאוש ותקווה. כתיבה ספונטנית, משוחררת, ללא כוונה מוגדרת, וכתיבה מארגנת ומנסחת הרגשות וחוויות עמוקות, שהדיבור הרגיל לפעמים אינו מצליח לבטא. כתיבה בעת הזאת גם משמשת כלי לתקשורת ואמצעי שמאפשר השתתפות, תמיכה וטיפול למי שזקוק להקלה ולהחלמה ממצבי רגש קשים ובלתי נסבלים. סגולה נוספת שמאפשרת כתיבה, ובמסגרת קבוצה במיוחד, היא הש ִהיה והיצירה בתחום הפרטי, ואת השיתוף ההדדי, הלמידה יחד והחוויה המשותפת.",כולם.ן,חוויתי (דגש על חוויה והתנסות של המשתתפים.ות)
19,עבודה עם הורים בתהליכי גירושים ובסכסוכי גירושים מורכבי ם,הילי הראל,"""מפגש עם הורים בתהליכי גירושים מהווה אתגר טיפולי ייחודי. זוהי נקודת שבר אישית ומשפחתית בה נדרשים ליווי מקצועי, ידע והכוונה. לצד תהליכים מורכבים וכואבים אך תקינים, ישנה עלייה במפגש עם הורים הנמצאים בסכסוך גירושים גבוהה. רמת קונפליקט גבוהה מביאה עמה התמודדות טיפולית מורכבת הנוגעת להימצאות בתווך שבין שני ההורים, התמודדות עם משבר אישי ומשפחתי, תהליכי בנייה של מציאות חיים חדשה ושונה. זוהי זירה רגישה, סוערת ומורכבת בתוכה נמצא הפסיכולוג בעמדה ייחודית. עמדה זו דורשת הבנה מעמיקה ורחבה פנימה לתוך נפשם של הילדים והוריהם והחוצה לחדירה של המציאות החיצונית לתוך המרחב הטיפולי והנפשי. הסדנה תתמקד בארבעה צירים מרכזיים: •    הילד - המפגש של הילד עם המשפחה שהתפרקה תוך התייחסות לתהליכי התפתחות – נקודת הזמן של הפרידה והשפעות על המשך התפתחות. •    ההורים – תהליכים הוריים נפוצים בעת פרידה והשפעתם על ההתפתחות. •    המטפל – הזדהויות, העברות והשלכות, הקושי בהתמקמות הטיפולית. •    המפגש עם המציאות החיצונית - מערכת בית הספר, רווחה, משטרה ובתי משפט. 1.    מאפייני גירושים: נתמקד בגירושים """"טריים"""", המתרחשים בעת הטיפול או בסמוך לו, הדורשים התייחסות לסוגיות מרכזיות, כגון הבשורה לילדים, הסדרת זמני השהות והשמירה על הקשר עם שני ההורים. בסדנה תוצג גישה התפתחותית ואינטגרטיבית המסייעת למטפל לבחון את הסוגיות העולות בפניו במצב זה בהתאם למאפיינים הייחודיים לכל ילד ומשפחה, כבסיס להמלצות אלו. גישה זו מארגנת את החשיבה הטיפולית מתוך ראייה התפתחותית רחבה, הנותנת למטפל בסיס לחשיבה בעבודתו עם סוגיות מורכבות ורגישות אלו, תוך הגדרת עקרונות מנחים אותם יש להתאים לילד ולמשפחה. 2.    גירושים מורכבים בקונפליקט גבוה: תוצג הייחודיות והמורכבות של מצבים אלו, העמקת ההבנה של התהליכים בהתייחס לארבעת הצירים שהוצגו. בסדנה נעסוק בדילמות שעולות בחדר הטיפולים ובעבודה המערכתית ונתמקד בהבנת הגורמים לסכסוך תוך דיון בסוגיות נפוצות העולות במקרים אלו: ניכור הורי, גזלייטינג, טענות של פגיעה ואלימות. הסדנה מתמקדת בעבודה טיפולית עם הורים במצבים רגשיים סוערים והתמודדות עם מצבי קונפליקט בתוך הטיפול, ומתמקדת בתהליכים דינאמיים המתרחשים בחדר ובחשיבה המערכתית הלוקחת בחשבון מציאות פנימית חיצונית מורכבת.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",עיוני – טיפול (סדנת למידה בנושאים הקשורים לפסיכותרפיה)
20,"שלא נדע - על ההתמודדות עם אי-ודאות, אי-ידיעה וספ ק","רועי סמנה, פסיכולוג קליני מומחה, מרצה ומדריך בתוכנית לפסיכותרפיה של מרכז ויניקוט ובבית-ספר ""תמורות"" לפסיכותרפיה (אונ' בר-אילן). מאמרים וסקירות רבות פרי עטו, פורסמו באתרים ""פסיכולוגיה עברית"" ו""בטיפולנט"" ובכתב-העת ""שיחות"" והוא מכותבי הספר ""למשש את הפיל"" (כרמל, 2019). מטפל במבוגרים ונוער בקליניקה פרטית בתל-אביב.","חוויית אי-הידיעה היא מרכיב מהותי של תחום הפסיכולוגיה החינוכית. פסיכולוגים חינוכיים נדרשים לעיסוק נרחב ומעמיק בתחומים רבים, מגוונים ונבדלים זה מזה ולהתערבות באמצעי פעולה רבים ושונים. לא מפתיע, אם כך, כי לעיתים לא רחוקות מתגנב לליבם החשש שהם פשוט אינם יודעים מספיק. הדרישה לשאת את אי-הידיעה ואת העמימות בסביבה התובעת, לעיתים תכופות, התמודדות עם שינויים בלתי צפויים, היא דרישה מאתגרת, אך גם כזו שמעודדת את הפסיכולוג והפסיכולוגית להביט על השדה החינוכי מזווית חדשה ורעננה לאורך השנים, לפחות אם ברצונם לחוות חוויה מקצועית (ואישית) מספקת. הקושי להישאר במים האפלים, העמוקים לאין-שיעור של אי-הידיעה, עלול להוביל אנשי מקצוע לחפש מקלט באי של ידיעה, המספק אומנם קרקע יציבה אך מלאכותית ובעלת מרחב תנועה מוגבל. גם בחיינו האישיים הקושי לשאת עמימות ואי-בהירות עלול להוביל אותנו לשחק שוב ושוב את אותם תסריטים שחוקים, לשחזר דפוסים ישנים ומוכרים וליפול להנחות מוקדמות אך לא מקדמות, בוודאי בתקופה מורכבת ומלאת אי-ודאות כמו זו שאנו חווים מאז אוקטובר 2023. בסדנה זו נעסוק בהיבטים שונים של חוויות אי-הידיעה, אי-הודאות והספק. בעזרת התנסויות יצירתיות ומשחקיות, ובעיקר על-ידי שיתוף אישי ובינאישי חי , בתחושותינו בכאן ובעכשיו. ננסה לפתח את היכולת להכיל מסתורין, הפתעה וסקרנות, על כל הטוב והמורכב שכרוכים בהם. ננסה להשתמש בקבוצה, המורכבת מזוגות עיניים העשויים לראות אותנו באופנים לא צפויים ומרעננים, לגלות לנו משהו חדש על עצמנו, משהו שאולי לא ידענו עד כה.",כולם.ן,דינמי (דגש על תהליך דינמי אישי וקבוצתי)
21,חדש ! מיינדפולנס וחמלה: איזון רגשי ופיתוח חוסן בזמני אי ודאות בחדר המורים ובחדר הטיפולים,"שני סער, פסיכולוגית חינוכית מומחית, מורה ליוגה, מנחה קבוצות במיינדפולנס וחמלה לקהל הרחב, למורים (""בית הספר הקשוב""), לתלמידים (""מסע הקשב"") ובחדר הטיפולים. עובדת בשפ""ח מעלות- תרשיחא ובקליניקה פרטית בקיבוץ כברי.","תרגולי מיינדפולנס וחמלה נמצאו במחקרי מוח ככלים יעילים להתמודדות עם אתגרי התקופה: הפחתת מתח נפשי ושחיקה, התמודדות עם לחץ ואי ודאות, שיפור יכולות הקשב בעולם טכנולוגי ומציף, שיפור מיומנויות שליטה רגשית, ושיפור מערכת היחסים שלנו עם עצמנו והאחר. כפסיכולוגים אנו מתבקשים פעמים רבות לעזור למטופלים ולצוותי החינוך שאנו מלווים לפתור את ""הבעיה"" ולעזור להם להרגיש טוב יותר. בסדנה זו לא נלמד להרגיש טוב יותר, אלא נלמד איך להיות טובים יותר בלהרגיש. נלמד איך לגלוש על הגלים של הרגשות, גם אלה שקשה לחוות אותם, כמו חרדה, פחד, עצב ואכזבה, מבלי להימנע, להאבק, להכחיש או להדחיק, פעולות שגורמות לסבל רק להתגבר, ונלמד איך להחזיר לעצמנו את השליטה והשלווה לחיינו. תרגולי מיינדפולנס וחמלה מאפשרים להרחיב את החוסן ויכולת ההתמודדות מול המציאות המשתנה תדיר, להגמיש את חופש הבחירה, לפתח דפוסי חשיבה ורגש המטיבים עימנו, והמחוברים למה שחשוב לנו באמת (ברוח ה -ACT) . כפי שכתב ויקטור פרנקל- ""בין גירוי לתגובה ישנו מרחב. במרחב הזה הכוח שלנו לבחור את התגובה. בתגובה שלנו מונחת הצמיחה והחופש שלנו"". הסדנה תכלול שיח ותרגול חוויתי (מיינדפולנס, דמיון מודרך, עבודת גוף ונשימה) המאפשרים תובנות אישיות, יחד עם ידע תיאורטי, גישה וכלים שתוכלו ליישם בקליניקה ובסדנאות ובמפגשים בחדר מורים. נושאי הסדנה: מה זה מיינדפולנס? עקרונות בתרגול הרלוונטיים לעבודה פסיכו-חינוכית. כוחו של הרגע הזה ויציאה מדפוסים אוטומטיים. ויסות מערכת העצבים, שליטה והתמודדות במצבי לחץ ואי ודאות. התמודדות עם רגשות וחוויות לא נעימים. איך להיות ההורה/ המורה/ המטפל.ת שאני רוצה להיות? חיבור לערכים כמפת דרכים לשינוי דפוסי התנהגות מעכבים.",כולם.ן,חוויתי (דגש על חוויה והתנסות של המשתתפים.ות)
22,"""ייאוש ותקווה, יד ביד"" מניעת אובדנות ודיכאון - טיפול . IPT-A (פסיכותרפיה בין אישית למתבגרים דיכאוניים)","ז'אק עובדיה, פסיכולוג חינוכי מומחה-מדריך שפ""ח כפר סבא. מדריך-מנחה קבוצות בתוכנית הלאומית למניעת אובדנות, רכז למניעת אובדנות בשפ""ח כפר סבא, מטפל, מדריך IPT-A ובעל קליניקה פרטית.","כיום , מניעת אובדנות הינה חלק בלתי נפרד של עבודת הפסיכולוג.ית החינוכי.ת. אמירות בעלות אופי אובדני כמו ""בא לי למות"" , ""אני רוצה להתאבד"", ואף מעשי התאבדות, מציבים אותנו מול התמודדות מורכבת ומטלטלת, כל פעם מחדש בעבודתנו . בנוסף לקורונה ולמשבר החוקתי, אירועי 07.10 והמלחמה המתמשכת, הגבירו עד מאוד את מצוקת כולם ובמיוחד את מצוקתם של התלמידים ושל צוותי החינוך. המצוקה הקשה והמתמשכת, מכניסה יותר ויותר תלמידים למעגל הסיכון לאובדנות, לירידה בתפקוד, לדיכאון ולחרדות קשות. טיפול ה IPT-A (פסיכותרפיה בין אישית למתבגרים דיכאוניים) המבוסס על תאוריית ההתקשרות, הינו אחד הטיפולים היעילים למניעת אובדנות, דיכאונות וחרדות קשות בקרב ילדים ומתבגרים. בסדנה : -    ניגע בחוויות ההתמודדות מול אובדנות ומול מצוקה גוברת של תלמידים ואנשי צוות ונחדד מיומנויות בהערכות סיכון ובבניית תוכנית ביטחון/ חוסן. -    נעמיק בעקרונות טיפול ה IPT-A ונתרגל כלים ומיומנויות של טיפול. -    נרכוש כלים לוויסות רגשי ולחוסן נפשי. הסדנה הינה חווייתית והתנסותית ומשלבת תרגולים ומשחקי תפקידים. המשתתפים.ות מוזמנים.נות להביא דוגמאות מעבודתם.ן או מחייהם.ן האישיים.",כולם.ן,חוויתי (דגש על חוויה והתנסות של המשתתפים.ות)
23,"המנהל.ת כדמות משמעותית לבנית חוסן אישי וארגוני- על ניהול ועבודה עם מנהלים.ות ב""עת הזו""*","משה עוד כהן, פסיכולוג חינוכי מדריך, פסיכולוג קליני מומחה, יועץ ארגוני, מנהל שפ""ח כרמיאל.","מרכיב משמעותי בעבודת הפסיכולוג החינוכי עם בית הספר הוא העבודה עם מנהל.ת בית הספר – ליווי, ייעוץ ותמיכה. בכדי לדעת כיצד ללוות את המנהל.ת בעבודתו יש לדעת מהו ניהול בעיקר בהיבט של ניהול צוות. בעת הזו, המנהל מהווה דמות משמעותית לבניית חוסן ברמה האישית והארגונית וזקוק יותר מתמיד לליווי של פסיכולוג/ית בי""ס. בסדנה נלמד מודל ניהול שקראתי לו מודל ""נימר""ץ"" – ניהול מכוון רגש וצורך. בעזרת מודל זה המצוי בזיקה לניהול הומני נגדיר מהו ניהול, איך ניתן לאפיין את המנהל, מהם צרכי העובד בקשר עם המנהל וכיצד מכוונות לצרכים אלו, מהווה מרכיב משמעותי בבניית חוסן אישי וארגוני (בזיקה לעקרון הרציפות בהתמודדות עם חירום וטראומה). הלמידה בסדנה, מבוססת על רציונל למידה משמעותית, שבה הלומד פעיל ומעורב בדיונים , משחקי תפקידים ומשימות. הסדנה מיועדת לכל מי שעובד עם מנהלים ועם בעלי תפקידים בבתי הספר, בהם נדרשים כישורי ניהול ולמנהלים ובעלי תפקידים בשפ""ח. *""בעת הזו"" - מושג המבטא את איפיוני תקופתנו שהם שונים מיום ליום וממקום למקום-התמודדות עם איום פיזי, כלכלי ונפשי ברמת הפרט, המשפחה והקהילה.",כולם.ן,עיוני – עבודה מערכתית (סדנת למידה בנושאים הקשורים לעבודה מערכתית- חינוכית)
24,חדש! הנחיית קבוצות רגשיות,"גילת עוקב, פסיכולוגית חינוכית מדריכה, סגנית מנהלת השירות הפסיכולוגי בנתניה, בעלת קליניקה פרטית בפרדסיה.","בסדנה נרכוש מיומנויות להנחיית קבוצות רגשיות על פי המודל לטיפול קבוצתי ההבעתי -תמיכתי (Expressive-Supportive Group Psychotherpy), אשר פותח, נחקר והופץ בארץ ע""י פרופ' ציפורה שכטמן. מדובר בטיפול קבוצתי המבוסס על הגישה ההומניסטית בו נעשה שימוש באמצעים חווייתיים ומשחקיים כדי לקדם חוסן ומיטביות על ידי פיתוח ביטוי עצמי, הקשבה לאחר, מתן וקבלת תמיכה, מודעות עצמית, ניהול עצמי, ומיומנויות בינאישיות. בסדנה נכיר את המודל ונפתח מיומנויות להנחיה על פיו, תוך הקניית ידע תיאורטי יחד עם התנסות אישית וחווייתית בקבוצה. נפגוש מושגי יסוד בהנחיית קבוצות כמו שלבי התפתחות הקבוצה, תפקידי המנחה, כוחות תראפויטיים בקבוצה וכד'. נכיר כלים טיפוליים מגוונים, נרכוש מיומנות לשימוש בהם והתאמתם למטרות ולשלב הקבוצתי ונתייחס לשלבים המעשיים ההכרחיים להפעלת המודל בהצלחה במסגרות חינוכיות. קבוצות אלה נחקרו ונמצאו יעילות עבור ילדים המתמודדים עם קשיים מסוגים שונים - לימודיים, משפחתיים, חברתיים והתנהגותיים. בשנים האחרונות זו הייתה אחת התוכניות הרגשיות שנבחרו על ידי בתי ספר רבים לקידום תלמידים במסגרת התוכנית ""מלקויות ללמידה"", וקבוצות רבות הונחו בהצלחה ע""י פסיכולוגים חינוכיים. מודל העבודה מתאים גם עבור מבוגרים, כאשר הדגש בקבוצה הוא על התמודדות והחוסן של המשתתפים עצמם, למשל הורים או מורים, אשר שינוי וצמיחה שלהם מובילים להשפעה חיובית גם על הסובבים אותם. כיון שהתערבות קבוצתית מסוג זה מאפשרת למשתתפים מפגש עם אחרים המתמודדים עם קשיים דומים, ומהווה עבורם הזדמנות למתן וקבלה של תמיכה, למידה הדדית ובניית חוסן, היא מתאימה במיוחד לתקופת המשבר בה אנו נמצאים עבור קבוצות של ילדים להורים המשרתים במילואים, להורים מפונים ועוד.",כולם.ן,חוויתי (דגש על חוויה והתנסות של המשתתפים.ות)
25,היכרות עם הלוגותרפיה - טיפול באמצעות מציאת משמעות,"נעמי (י ֶפה) עיני, פסיכולוגית חינוכית ולוגותרפסטית, בעלים ומנכ""ל של ""ויקטור פראנקל-ישראל"".","אם את.ה מחפש.ת משמעות בחייך (או באחת מזירות החיים: הורות, קריירה, זוגיות וכד) ומעוניין.ת להיחשף לגישה אקזיסטנציאליסטית, פשוטה ואנושית למציאת טעם, הגיון ומטרה בחיים ואף לסייע לאחרים במסע כזה, מקומך עמנו בסדנה! הדחף והרצון העמוק ביותר של האדם, על פי ויקטור פראנקל, הוא שאיפה למשמעות. הבנה זו היא המפתח לחיים מעורבים ומספקים והיא הכוח המאפשר לנו להתמודד גם עם סבל ומצוקה, קשים ככל שיהיו. בסדנת ההיכרות עם הלוגותרפיה, יוצע מפגש עם האנושיות שבנו. נקשיב לתחושות תסכול, חוסר מוצא, שעמום וריק קיומי, הנחוות לעיתים על ידינו ועל ידי מטופלנו ונערוך היכרות עם רוח האדם והמפתחות הטמונים בה לתהליך של ריפוי, תקווה, גילוי וצמיחה. הסדנה תקנה ידע תיאורטי בסיסי אודות גישת הלוגותרפיה שפיתח הוגה הדעות, הנוירולוג והפסיכיאטר ויקטור פרנקל (1905-1997), תשרטט את התפתחותה בהשראת ענקים כמו פרויד ואדלר ותציע מבט אבחוני ודרכי התערבות ברות יישום עבורנו ועבור המטופלים שלנו. הסדנה תשלב למידה פעילה, כתיבה, צפייה בסרטונים (גם של פראנקל עצמו), לצד עבודה אישית, זוגית וקבוצתית. במהלכה יוזמנו המשתתפים להתנסות בכלים לוגותרפויטיים*. מיקוד ספציפי יעשה סביב יישומים רלבנטיים של גישת הלוגותרפיה בשדה הפסיכולוגי -חינוכי. הלמידה תתרחש במסגרת קבוצה בטוחה ומכילה של אנשים סקרנים, המחויבים למציאת משמעות . • כלים ומושגים אליהם יחשפו המשתתפים: המשולש הטראגי, המימד הנואטי- רוחני, ערכי המשמעות, שיח סוקראטי, כוונה פרדוקסאלית, ציר המשמעות, רמזי משמעות, דה רפלקסיה, ועוד.",כולם.ן,חוויתי (דגש על חוויה והתנסות של המשתתפים.ות)
26,"סמכות חדשה ומשמעותית להורים, למורים וגם לפסיכולוגים","עידן עמיאל, פסיכולוג קליני, מנהל המרפאה לסמכות הורית במרכז שניידר לרפואת ילדים. טל מימון, עו״ס קליני עם התמחות בילדים ונוער, מטפל במרפאה לסמכות הורית במרכז שניידר לרפואת ילדים.","עקרונות הסמכות החדשה שיוצגו בסדנה זו, מאפשרים להורים, מורים ופסיכולוגים להתמודד עם מנעד רחב של התנהגויות ילדים ונוער, החל מתוקפנות ואלימות ועד לדיכאון והימנעות. מושג הסמכות, מגדיר מערכת יחסים בין שתי דמויות שאינן שוות כוח - קרי, מערכת יחסים בין הורה לילד, בין מורה לתלמידה, בין פסיכולוגית למטופל וגם… בין מנחי הסדנה למשתתפיה. לתפיסתנו, בסופו של יום, תפקידה של דמות הסמכות, הוא לבנות מערכת יחסים בה ״הכפופים לסמכותה״, יחושו, רצויים, מובנים ובטוחים. נקודת המוצא של הסדנה, תהיה השאלה כיצד ניתן לממש זאת, תוך בניית נוכחות פרו אקטיבית וסמכותית. במהלך הסדנה, יוצגו טכניקות טיפול, המבוססות על עקרונות הסמכות החדשה (הכרזה, התיישבות, מפגש תומכים, פעולות תיקון ועוד). תוצג התפיסה הקלינית בבסיס כל טכניקה טיפולית ואופן יישומה במרחבים שונים - בבית, בביה״ס ובקליניקה. נעשה שימוש בדוגמאות רבות מהשטח, כולל דוגמאות מעבודה עם משפחות שפונו מבתיהם ואנשי חינוך שבית ספרם קלט מפונים והתמודדו עם שלל האתגרים הכרוכים בכך. כיוון שלטעמנו, הדרך הטובה ביותר ללמידה, עוברת דרך משחק וחוויה, משתתפי הסדנה המעוניינים בכך יוזמנו להתנסות במשחקי תפקידים, שיאפשרו לחוש את מגוון האפשרויות, בכלים שילמדו. האחריות שלך כמשתתפת תהיה לשתף ואולי אף לשחק והאחריות שלנו כמנחים, תהיה לדאוג לכך שיהיה חווייתי, מרתק ומעניין. עקרונות המודל שלנו מכירים בכך, שבתקופתנו, מורכב וקשה יותר להיות דמות סמכות (חדשה), אבל כדמויות אלו, במסגרת הסדנה הנוכחית, אנו מאמינים ומשוכנעים שביחד נצליח.",כולם.ן,חוויתי (דגש על חוויה והתנסות של המשתתפים.ות)
27,"חשיבות היכולת הרפלקטיבית בעבודה טיפולית עם הורים, צוותי חינוך והילדים עצמם מודל ""דואט"": טיפול קבוצתי לפיתוח יכולת רפלקטיבית בקרב הורים ואנשי חינוך","פרופ' נעמה עצבה-פוריה, פסיכולוגית התפתחותית מומחית, מדריכה, יו""ר מרכז דואט, המחלקה לפסיכולוגיה, אוניברסיטת בן גוריון בנגב. מטפלת ביחידה הפסיכיאטרית לגיל הרך בסורוקה ובקליניקה פרטית. שמעונה גרודזין-קיסרי, פסיכולוגית חינוכית מומחית. מנהלת שפ״ח אשדוד. רכזת החירום במחוז דרום.","היכולת לרפלקטיביות (המוכרת גם כמנטליזציה) מוגדרת כתהליך פסיכולוגי המצוי בבסיס היכולת להבין את ההתנהגות של העצמי והאחר כמונעת מתוך מצבים מנטאליים. יכולת זו נמצאה קשורה להתקשרות והיא מהווה את הגרעין העיקרי עליו מתפתחים יחסים בין אישיים, ומכאן החשיבות הרבה בעבודה על רפלקטיביות כבר מגיל צעיר. מחקרים מראים כי היכולת לרפלקטיביות מקדמת את התפקוד הקוגניטיבי, החברתי והרגשי של ילדים לאורך זמן, וכי היא משמעותית מאוד בהתמודדות עם מצבי לחץ וקונפליקט ובפיתוח יכולת ויסות. לשם כך, נדרשות הדמויות המשמעותיות בחיי הילדים (כמובן הורים ואנשי חינוך), לפתח יכולת זו בתוכם, ובאינטראקציה עם הילדים. בהתבסס על הבנה זו, פיתחנו את מודל ""דואט"" – טיפול קבוצתי לפיתוח יכולת רפלקטיבית בקרב הורים וצוותי חינוך. מטרת המודל היא לפתח חשיבה ושפה רפלקטיבית בקהילה, בכל המעגלים המשמעותיים הסובבים את הילד. התוכנית לרפלקטיביות היא שיטת התערבות בת 12 מפגשים לעבודה קבוצתית, בה מתרגלים חשיבה ושפה רפלקטיביות סביב נושאים התפתחותיים שונים. מאז ה7.10 מודל דואט קיבל משנה חשיבות בעבודה עם הורים וצוותי חינוך. פיתחנו את מודל חממ""ה (חיזוק המעטפת המגנה ההורית), כמודל שמסייע להורים וצוותי חינוך אשר חוו אירועי טראומתיים ו/או נאלצו לעזוב את בתיהם. העבודה במודל חממ""ה מסייעת להורים להתמקם בחזרה בתפקידם ההורי וכן לבחור כיצד ליצור שיח מחבר עם ילדיהם, נוכח המציאות המורכבת. בסדנה נלמד את העקרונות של העבודה הקבוצתית ונקבל טעימה מהתכנים במודלים השונים. מטרת הסדנה: להעמיק בהבנת התפקיד של היכולת הרפלקטיבית בהתפתחות הנפשית הבריאה של הילדים, ושל הדמויות הטיפוליות. נבחן את האופן בו יכולת זו מתפתחת בתהליכים קבוצתיים. נלמד בסיס תיאורטי לחשיבות היכולת הרפלקטיבית אצל הורים וצוותי חינוך העוסקים בטיפול בילדים, תוך הצגה של ממצאים מחקריים עדכניים. במסגרת הסדנה ייעשה שילוב של למידה באמצעות התנסות אישית - שיתוף של חוויות וידע אישיים, תרגילים אישיים וקבוצתיים, ומשחקי תפקידים. הסדנה תתרום למשתתפים הן בפן המקצועי בעבודתם כפסיכולוגים חינוכיים, תחזק את היכולות הטיפוליות בעבודה עם הורים ועם צוותי חינוך (מטפלות, גננות, מורים, מנהלים), והן בפן האישי, ביכולת להבין את האחרים שסביבם (בראש ובראשונה ילדיהם האישיים) וליצור עמם אינטראקציות מיטיבות. הסדנה מהווה את השלב הראשון (1 level) בהכשרת דואט. שלב א' בהכשרת קבוצות דואט. לאחר הסדנה, יוכלו המשתתפים להעביר קבוצות דואט תוך קבלת הדרכה ממדריכות מוסמכות של המרכז.",כולם.ן,עיוני – טיפול (סדנת למידה בנושאים הקשורים לפסיכותרפיה)
28,חדש! פסיכולוגיה חינוכית במרחבים של קונפליקטים חברתיים. מה יש לה להציע?,"תמיר פראוי, פסיכולוג חינוכי מדריך, מנהל תחנת יפו. ד""ר יוסי גואטה, פסיכולוג חינוכי מדריך, סגן מנהל תחנת יפו.","קונפליקטים מצויים בסביבתנו כל הזמן. משסעים את המציאות בה אנו חיים ופועלים למציאות מפוצלת של שחור ולבן, טוב ורע, אויב ואוהב ועוד. הקונפליקט, מחד, עלול להגביל ולצמצם את עולמנו ומאידך, עשוי אם מנהלים אותו נכון, לפתוח מרחב דיאלקטי של הזדמנויות. הקונפליקטים בה מצויה החברה בישראל (ערבי-יהודי, דתי-חילוני, ימני-שמאלני, הפיכה חברתית-רפורמה משפטית ועוד) מייצגים פערים בערכי היסוד של החברה בישראל וכרוכים במתח בין הזהויות האישות והקבוצתיות של חלקים בחברה ועקב כך בין ייצוגים פנימיים שנמצאים בנפש האדם ובחלקי החברה. ייצוגים אלו משפיעים על הזהות והאופי של מסגרות החינוך ובהמשך לכך על המדיניות החינוכית ברמת הפרט וברמת המערכת. יש מי שאומר שקונפליקטים חברתיים/לאומיים משולים להתפרצות הר געש, מעין כוח טבע עוצמתי והרסני שלפסיכולוגיה אין מה להציע לעשות לגביו כשהוא עולה על פני השטח. שכל מה שצריך הוא לחפש מחסה עד יעבור זעם ואז לחזור לשגרה, עד כמה שניתן....עמדתנו שונה. אנו מאמינים שהעקרונות והמושגים הפסיכולוגיים והחינוכיים שאנו לומדים ועובדים לאורם, יכולים לסייע גם בסיטואציות מורכבות אלו ולאפשר הבנה מקצועית של התהליכים הנפשיים שעוברים על כל בני האדם שנמצאים בתוך סערת הקונפליקט. אנו מזמינים אותכן/ם למסע בו נלמד, נחקור ונחווה את הערך הייחודי שלנו כפסיכולוגיות ופסיכולוגים במרחבי הקונפליקטים שהחברה בישראל חווה בימים אלו. מטרת המסע לצייד אתכם בידע, כלים וחוויה שתעשיר את היכולת שלכם להביא את הערך הייחודי של הפסיכולוגיה החינוכית למרחבי הקונפליקט אותם אתם פוגשים בעבודתכם היומיומית. הסדנא תכלול שלושה חלקים : בחלק הראשון נניח את תשתית מושגית באמצעות למידה משותפת. תשתית זו עוסקת בהבנת המורכבות הנפשית של הפרטים וכן זו של המערכת כבסיס להתבוננות שונה על העצמי ועל האחר וכן כבסיס לבניית התערבויות בתקופה שהכל בוער מסביב וכן בתקופות של שגרה. בחלק השני נצא למסע סדנאי בו נחקור יחד את המפגש עם האחר על רק המציאות הקונפליקטואלית בישראל בימים אלו. בחלק השלישי נאסוף את החוויות לכדי הצעות לתוכניות עבודה אותן תוכלו ליישם במרחבי העבודה שלכם בחירום או בשגרה .",כולם.ן,עיוני סדנאי
29,"סדנת חלומות - ""חלום והחלמה""","נתנאל פרי, פסיכולוג קליני ואנליטיקאי יונגיאני בכיר. חבר במכון הישראלי לפסיכולוגיה יונגיאנית. מרכז לשעבר את התכנית לפסיכותרפיה יונגיאנית באונ' בר אילן, מנחה סדנהות חלימה ומלמד את הגישה היונגיאנית במסגרות שונות. מטפל בקליניקה פרטית. אילנה לנדי , פסיכולוגית קלינית מדריכה. מנחת קבוצות. מרצה ומדריכה לשעבר בתוכנית לפסיכותרפיה באוניברסיטת חיפה, לימדה שנים רבות בתוכנית למנחי קבוצות באוניברסיטת חיפה. מנחת סדנאות בנושא חלומות. מטפלת ומדריכה בקליניקה פרטית.","״לא החלומות מטורפים, המציאות מטורפת, לו בשל העקשנות שבה היא נאחזת ברצף האירועים. בחלומותינו עוד חי זה שמת באחרונה , ניחן אפילו בבריאות ובנעורים מחודשים. המציאות מניחה לפנינו את גופו המת . המציאות אינה נסוגה ולו צעד״ מתוך שירה של ויסלבה שימבורסקה ״מציאות״ החלום נועד כדי לאפשר לנו לעבד חוויות רגשיות ואירועים טראומטיים ולהטמיע אותם בחיי הנפש בצורה יותר אינטגרטיבית. זוהי פעילות נפשית, המתרחשת באופן טבעי ומעודדת החלמה ספונטנית של הפצעים הרגשיים, דרך עיבוד סימבולי של הקומפלקסים בעולם הפנימי - גם ללא הניתוח והפירוש של התכנים שלהם. עם זאת ההבנה והשיתוף של התכנים בחלום מאפשרים עיבוד נוסף ומשמעותי של הפצעים והקומפלקסים הנפשיים. בסדנה נתייחס אל החלום כאל משל אשר מבטא בצורה סמלית את המגמות והיסודות השונים הקיימים בתוכנו, מעניק משמעות למציאות הפנימית והחיצונית, מכוון אותנו ומאפשר לנו לערוך את המסע אל מרחבי ומעמקי הנפש. ננסה ללמוד ולהבין את שפת הסמלים ואת המפה המכוונת שמעניקים לנו החלומות באופן חוויתי, (ולא באופן שיטתי ודידקטי), בעזרת החלומות האישיים של המשתתפים. כמו כן נתייחס לתהליכים בקבוצה ונעמוד על יחסי הגומלין הקיימים בין התכנים הסימבוליים המופיעים בחלום לבין הדינאמיקה המתרחשת במהלך הקבוצה. הקבוצה פתוחה לפסיכולוגים בכל שלבי החיים, גברים ונשים, כדי לעודד הסתכלות רבת פנים. המשתתפים מוזמנים להביא חלומות רשומים שנחלמו בתקופות שונות בחייהם, או שייחלמו במהלך הסדנה בכנס .",כולם.ן,דינמי (דגש על תהליך דינמי אישי וקבוצתי)
30,"""לעולם יהא אדם רך כקנה"" – צמיחה ומשבר ע""פ עקרונות הפסיכולוגיה של הצמצום הדיאלוגי – תובנות וכלים המאפשרים התבוננות פסיכולוגית נוספת על משברים וצמיחה מהם – מבוסס על הפסיכולוגיה היהודית שפותחה ע""י פרופ' מרדכי רוטנבר ג","גבי פרץ, הפסיכולוג הארצי במשרד הבריאות.","משבר בשפה העברית הוא גם מקום הלידה. אירוע משברי יכול להיות גם אירוע עם פוטנציאל לצמיחה משמעותית. התפישה הפסיכולוגית הנובעת ממקורות היהדות ובעיקר מהחסידות והקבלה כוללת יסודות וכלים שלהם שעשויים לתרום משמעותית לחיזוק תהליכי צמיחה מהתמודדות עם משבר. ההנחה הבסיסית בהבנת האדם היא שהאדם טוב מטבעו. לאדם יש מהות פנימית נסתרת, קודמת לחייו הנפשיים הידועים. המהות הזו היא טובה, אינסופית, ורצונה העמוק הוא שכל המציאות כולה תהיה רוויה בעונג מושלם. הדילמה הבסיסית של חיי אדם, היא הפער האינסופי שבין השאיפה האינסופית לטוב, לבין מוגבלות העולם שבו צריכה השאיפה הזו להתממש. הפער הזה מתואר בחסידות כפער ביו אורות וכלים (אור- הרצון לטוב. כלי- היכולת ההכרתית לממשו). חיי האדם הם מאמץ מתמשך להתמודד עם הדילמה הזו. יש דרכים בונות ויוצרות אושר ויש דרכים הרסניות ומסכלות אושר. הנחת היסוד השונה מייצרת עקרונות מארגנים באשר לתפיסת האדם וכן בונה כלים אבחוניים וטיפוליים המאפשרים הרחבת הכלים העומדים לרשותנו כפסיכולוגים הפועלים בתוך מערכות חינוכיות וכן בחדרי הטיפול. במסגרת הסדנה נדגיש את החידושים הנובעים מעקרונות הפסיכולוגיה היהודית וננסה להתבונן על עצמנו ועל הזולת באמצעות הכלים הייחודיים של הפסיכולוגיה היהודית, תוך התמקדות מכוונת להבנת תהליכים משבריים ולאפשרויות הצמיחה מהם.",כולם.ן,עיוני – שונות (סדנת למידה בנושאי תוכן אחרים)
31,"התרת ה""לבדיות"" בתקופת משבר ומלחמה כשהAEDP (ד""ר דיאנה פושה) פוגש את הגישה המגדלת (ד""ר פלורה מור) בזמן מלחמה","חיאת צפניה, פסיכולוגית חינוכית מדריכה, לשעבר יו""ר הפורום המערכתי באגף פסיכולוגיה, מרצה במדרשה, מנחת קבוצות, מנחה צוותים ב""גישה המגדלת"", בוגרת תוכנית ""הגל החדש בפסיכותרפיה"" בבינתחומי ועובדת בגישה אינטגרטיבית הכוללת גישות ממוקדות חוויה ורגש (מטפלת aedp שלב 3) . קליניקה פרטית. ירדנה יערי לוי, פסיכולוגית חינוכית מדריכה, פסיכולוגית מחוזית במנהל החינוך ההתיישבותי פנימייתי ועליית הנוער, מנחת קבוצות, מנחה צוותים ב""גישה המגדלת"", מטפלת קוגנטיבית התנהגותית. קליניקה פרטית .","הגישה המגדלת מכירה בעולמם הייחודי של ילדים וצוותים בסיכון, ופיתחה פרקטיקות להכשרת צוותים לעבודה עם ילדים בסיכון. כיום, בעקבות ה 7.10 וחודשים רבים של מלחמה וחשיפה לטראומה ואובדן, גישה זו רלוונטית אף יותר מתמיד. הAEDP- פסיכותרפיה דינמית חווייתית מואצת- היא גישה אינטגרטיבית המכירה בחשיבות של מושג הוויסות בתהליך ההתפתחות ובתוך מערכת ההתקשרות, ומדגישה את התרת ה""לבדיות"" של האדם המוצף ברגשות בלתי נסבלים, ואת הנוכחות של המטפל כדמות התקשרות בטוחה בתהליך העיבוד הרגשי. על פי הגישה, לבני האדם יכולת מולדת לריפוי ולצמיחה, וכמטפלים אנו מנסים לייצר את התנאים לטרנספורמציה, כשסביבה בטוחה היא תנאי הכרחי. ""על פי התפיסה החינוכית הפסיכו-חברתית דמויות חינוכיות משמעותיות בבית הספר הקשורות לחיי הילד, יכולות לספק תחליף של ממש לפסיכותרפיה, שכן ביכולתן לקיים עמו מגעים של הזנה והכוונה בסביבה הטבעית (מור, 2014). ""המבוגר המבקש לסייע לתלמיד בסיכון נתקל בתהום הפנימית שבנפשו של התלמיד. המפגש הזה מעורר במבוגר המסייע תחושות מורכבות – איום וערעור ובו בזמן מפגש עם ארץ לא נודעת שיש בה הזדמנות לגילוי פנימי מעשיר (מור ולוריא, 2014). תהליכי למידה והתפתחות קשורים ביחסים ומערבים רגשות, יחסי אובייקט מופנמים ומנגנוני הגנה, גם אם אלה אינם מודעים או מדוברים. במיוחד מורכב הדבר כשמדובר בעבודה עם ילדים ומבוגרים, אשר מתמודדים עם רמות שונות של סיכון, טראומה ואובדן לאורך זמן. בסדנה נפיג את הבדידות, ונפגוש את עצמינו ואת מי שהיינו, במטרה להגדיל את המרחב הפנימי באינטראקציה עם האחר בכלל, ובהקשרים של למידה, סיכון וטראומה בפרט. ניקח את הזמן להקשיב, להכיר ולחוות מושגי מפתח תיאורטיים הרלוונטיים למצב כיום, דרך עצמינו ובהתייחס למשולש – מבוגר, ילד, מציאות. נעמיק בהבנת הרגשות המעורבים, ובתפקידו המשמעותי של המבוגר בהכלה, אחזקה וויסות הרגשות הכואבים של הילד במציאות ובתוך עצמנו. נלמד להשתמש בהעמקת המודעות בעבודה עם צוותי חינוך, על מנת שיוכלו להעמיק את היכרותם את עצמם ואת הילדים כסובייקטים, ולהכיר ביחסים עמם כאינטראקציה הדדית (לא שוויונית) בעלת ערך תרפויטי. הסדנה חווייתית, מושתתת על גוף ידע רחב, ותכלול התבוננות בהיבטים אישיים, מקצועיים וקבוצתיים. הסדנה מיועדת לכל מי שהיה ילד.ה, הזקוק.ה ל'עיניים טובות' ולתחושה שהוא/היא לא לבד, ומהווה מיכל עבור אחרים.",כולם.ן,דינמי (דגש על תהליך דינמי אישי וקבוצתי) וחוויתי (דגש על חוויה והתנסות של המשתתפים.ות)
32,משחק ומשחקיות בארגז החול ובקבוצה טיפולי ת,"עופר קסטל, פסיכולוג קליני מדריך, פסיכולוג ראשי בתחנה לטיפול פסיכולוגי, עמק הירדן. מרצה בבית הספר לפסיכותרפיה פסיכואנליטית, הפקולטה ללימודי הרווחה, אוניברסיטת חיפה, קליניקה פרטית. ד""ר דניאלה פלד, פסיכולוגית חינוכית מדריכה, פסיכולוגית מחוזית – מחוז חיפה, קליניקה פרטית .","השנה האחרונה הייתה מטלטלת עבור כולנו. הסדנה תאפשר גם עיבוד והתבוננות על השנה החולפת. נלמד ונתנסה במשחק ומשחקיות מפרספקטיבות שונות וכיצד ניתן להכניס משחקיות לתוך ההוויה שלנו, ומה קורה במצבים של היעדר משחקיות (playfulness). הסדנה היא חווייתית ותאפשר התנסות במספר תחומים: משחק בארגז החול ברוח יונגיאנית. משחקיות כבסיס לבריאות הנפשית על פי וויניקוט, וכגורם מרפא מרכזי בפסיכותרפיה. הקבוצה הטיפולית כמקום בו מתרחשים יחסי הכלה ונוצרת חשיבה חדשה על פי ביון. בסדנה זאת נשתמש בשלושת האלמנטים הנ""ל כדי להתנסות וללמוד על פסיכותרפיה . בארגז החול, נשתמש כמרחב לתרפיה המאחדת את האגו עם הארכיטיפים מהם הוא נוצר(יונג). נשתמש במונחים של וויניקוט למרחב של פסיכותרפיה כצורה משוכללת של משחקיות, ונשהה בתוך קבוצה טיפולית המאפשרת חוויה של הכלה ולמידה מתוך ההתנסות על פי ביון. המשתתפים מוזמנים להביא אובייקטים למשחק בארגז החול. הסדנה מיועדת לכל מי שרוצה להתנסות, לחוות ולתרגל משחק ומשחקיות .",כולם.ן,חוויתי (דגש על חוויה והתנסות של המשתתפים.ות)
33,"מדברים מיניות- מזווית אישית, מקצועית וטיפולי ת","לי ראובני, מדריכה ומטפלת מינית מוסמכת, מנהלת יחידת מנעד לטיפול מיני במ.א. מנשה.","בסדנה קבוצתית ואינטימית נעבוד על היכולת שלנו לגעת במיניות שלנו, בערכים, מסרים וסכמות חשיבה שהוטבעו בנו ומנהלים את היכולת שלנו לכונן מיניות מיטיבה כמו גם לשוחח על כך באופן חופשי, בהיר ומדויק. הסדנה מבקשת לאתגר את המשתתפים להיות במגע עם נושאים מושתקים, לא מדוברים ומאתגרים הקשורים בעבר, הווה ועתיד של המיניות האישית והזוגית. את הכלים אותם ירכשו המשתתפים בסדנה הם יכולים להטמיע ולהעביר הלאה לחדר הטיפולים כדי לאפשר שיח פתוח ונעים אודות נושאים אפופי טאבו ומסתורין.",כולם.ן,חוויתי (דגש על חוויה והתנסות של המשתתפים.ות)
34,המשחק הוא הדבר גם בימים של טראומה,"אבי שרוף, פסיכולוג קליני בכיר, אוניברסיטת תל-אביב, מרכז התכנית לפסיכותרפיה בילדים ונוער באוניברסיטת תל-אביב בביה""ס לעו""ס.","המשחק מהווה כלי מרכזי בעבודה הטיפולית עם ילדים, אמצעי של הבעה, תקשורת של ביטוי עולמו הפנימי של הילד ודרך לאבריאקציה של רגשות ואירועים טראומטיים. עם זאת, דרכי העבודה עם המשחק בחדר הטיפולים מגוונות ומשתנות מתוך עמדות תיאורטיות שונות. נעסוק בסדנה זו, שהינה תיאורטית ומשלבת וינייטות טיפוליות של המשתתפים, בדרכים השונות בהבנת המשחק הטיפולי. מגישותיהן הפרשניות של אנה פרויד ומלאני קליין, דרך PLAY THERAPY של וירג'יניה אקסליין, עמדתו של ויניקוט, המשחק הדיירקטיבי של סולומון, עמדתו האינטרסובייקטיבית של פרנקל וגישתו של פרו על פי ביון. המשתתפים מתבקשים להביא עמם חומר מפגישות טיפוליות משלבות משחק.",כולם.ן,עיוני – טיפול (סדנת למידה בנושאים הקשורים לפסיכותרפיה)
35,"חדש! ""אם לא נותנים לך להכנס דרך הדלת, סימן שאתה צריך להכנס דרך החלון""- טיפול קוגניטיבי התנהגותי וטיפול מבוסס קבלה ומחויבות לכעס ותוקפנות בילדים ונוער","ד""ר שמרית תלרז כהן, פסיכולוגית קלינית מדריכה, חברה מומחית- מדריכה באיט''ה, מורשית להיפנוט. חברת סגל בכיר בתוכנית לתואר שני בחינוך, מיינדפולנס ולמידה חברתית רגשית ובתוכנית לטיפול באומנות, ומנהלת שירותי הייעוץ הפסיכולוגי במכללה האקדמית בית ברל. בעבר, פסיכולוגית אחראית ביחידה לוויסות התנהגותי לילדים ונוער במרכז לבריאות הנפש גהה.","בסדנה נערוך היכרות עם שתי גישות יעילות ומבוססות מחקרית לטיפול בילדים ונוער המתמודדים עם קשיים בוויסות כעס ותוקפנות: הטיפול הקוגניטיבי- התנהגותי, וטיפול מבוסס קבלה ומחויבות. בספרות המקצועית נהוג להפריד בין תחושת כעס, שהוא הממד הרגשי המוביל להתנהגות תוקפנית, לבין ההתנהגות עצמה. כעס מוגדר כמצב רגשי שלילי הכולל חווית עוררות גופנית מוגברת ומחשבות על פגיעה והאשמה. ילדים ובני נוער, המתקשים בוויסות כעס ותוקפנות, עלולים להיקלע למעגל קסמים שלילי ולסבול מדחייה חברתית ורמה מוגברת של דיכאון ואובדנות. בסדנה נלמד לעומקו את מודל הטיפול הקוגניטיבי-התנהגותי בכעס ותוקפנות. המודל מתייחס לקשיים בוויסות כעס ותוקפנות, כנובעים משלושה מקורות עיקריים: למידה חברתית, קשיים בוויסות הרגשי וליקויים בעיבוד המידע החברתי. לאחר מכן, נלמד את טכניקות הטיפול אשר מטרתן לשפר מיומנויות בשלושה תחומים עיקריים: וויסות רגשות, פתרון בעיות ומיומנויות חברתיות. בהמשך נכיר את מודל הטיפול המבוסס על קבלה ומחויבות (ACT). מודל טיפולי זה מתייחס לתהליכים כמו הימנעות חוויתית והדבקה קוגניטיבית כגורמים מרכזיים לקשיי שליטה בכעס ותוקפנות. המודל מתמקד במושג הגמישות הפסיכולוגית ובהרחבתו על ידי התמקדות במספר תהליכי ליבה, וביניהם: קבלה, חמלה עצמית, הבהרת ערכים ומחויבות לפעולה. נדגים באופן חוויתי, מהנה ומשחקי את המאפיינים השונים ונתרגל את הטכניקות האפשריות בכל אחד מן המודלים.",כולם.ן,עיוני – טיפול (סדנת למידה בנושאים הקשורים לפסיכותרפיה)
36,חדש! לשחק CBT,"רועי ליס, פסיכולוג חינוכי מומחה, מומחה ומדריך בהסמכה בטיפול קוגניטיבי – התנהגותי.","מטפלים בילדים ובני נוער פוגשים בכל שעה שאלות רבות הקשורות לשילוב נכון ומקצועי של משחק בטיפול: מי בוחר את המשחק? איזה משחק בוחרים ובאיזה שלב בפגישה מתחילים לשחק? האם מותר לי גם לנצח, ואם כן, איך ומתי? כיצד ניתן להשתמש במשחקים מוכרים ונפוצים כגון טאקי, ארבע בשורה וחתחתול באופן מהנה ומקדם את הטיפול ? במסגרת הסדנה ""לשחק CBT"", נכיר את היתרונות הטמונים בטיפול באמצעות משחקים, נלמד את עקרונות הטיפול הקוגניטיבי – התנהגותי ואת הפרוטוקולים המקובלים לטיפול במגוון רחב של סוגיות: ויסות רגשי ושליטה בכעסים, פיתוח מיומנויות חברתיות באופן פרטני וקבוצתי, טיפול במשחק בהפרעת קשב וריכוז באמצעות שיפור תפקודים ניהוליים, טיקים והפרעת טורט, הפרעות חרדה שונות והפרעה כפייתית – טורדנית. נכיר ונשחק בהמון משחקים ונלמד כיצד נכון לעשות שימוש במשחקים מוכרים, כאלו שיש בכל חדר טיפול בכל בית ספר, ככלי טיפול יעילים ומהנים בכל אחת מן ההתמודדויות הללו.","טרום מתמחים.ות/מתמחים.ות בשנה ראשונה ושניה, מתמחים.ות משנה שלישית ואילך, מומחים.ות",עיוני – טיפול (סדנת למידה בנושאים הקשורים לפסיכותרפיה)
37,"""צבעי מסע - המסע אל העצמי ואל האחר ""","יזהר שער, פסיכולוג חינוכי רפואי וקליני מדריך, מורשה לעיסוק בהיפנוזה, מנהל שפ""ח אשכול. רכז מניעת אובדנות ואלימות מחוז דרום, מרצה במסלול לפסיכולוגיה חינוכית באוניברסיטת בן גוריון, מחבר הספר ""בחזית הנפש"" על התמודדות וצמיחה במצבי טראומה מתמשכת . ד""ר אילן וירצברגר, פסיכולוג חינוכי מדריך, פסיכולוג מחוזי – מחוז דרום, קליניקה פרטית, מרצה במסלול לפסיכולוגיה חינוכית באוניברסיטת בן גוריון חוקר בתחום הוויסות הרגשי.","בסדנה נפגוש ונחקור את המקום המשפחתי השורשי ממנו באנו בהקשר למפגש שלנו עם המערכות והאנשים אותם אנו פוגשים. נתבונן על המפגש שלנו עם דמויות סמכות, עם התוקפנות, והיצריות בחיינו לצד הדיכאון והתקווה, הטראומה והצמיחה . יינתן מקום לעבוד מרחבי העצמי השונים, בהקשר לחוויות אותם חווינו בשנה המורכבת והמאתגרת. בסדנה יהיו התייחסויות מתאוריות של יחסי אובייקט ומהגישה האינטרסובייקטיבית, והאקזיסטנציאלית, בהתבוננות על חווית הגדילה בתוך המשפחה (ויניקוט, קוהוט, ביון, אוגדן, מיטשל, ארון ועוד). הסדנה היא חווייתית דינמית, וננוע בה בין העולם הפנימי, למרחב הקבוצתי, בו האחר הוא גורם מהדהד ומעצים לחלקים החבויים אצל כל אחד מאיתנו. במהלך הסדנה יעשה שימוש בכלים אקספרסיבים מתחום התנועה, הליכה מדיטטיבית, מוסיקה, פוטו-תרפיה וחומרי יציר ה","טרום מתמחים.ות/מתמחים.ות בשנה ראשונה ושניה, מתמחים.ות משנה שלישית ואילך, מומחים.ות",דינמי (דגש על תהליך דינמי אישי וקבוצתי)
38,צוהר לתיאוריה היונגיאנית וזיקתה לפסיכולוגיה החינוכית,"משה אלון, פסיכולוג חינוכי-מדריך, אנאליטיקאי יונגיאני, מטפל משפחתי מוסמך, מנחה קבוצות ויועץ ארגוני. לשעבר מנהל שפ""ח ת""א-יפו, אור-יהודה וגבעת שמואל, כיום מדריך בשפ""ח לוד. בעל קליניקה פרטית, מלמד ומדריך בתחום הפסיכולוגיה החינוכית והיונגיאנית. במשך כחצי שנה לאחר המלחמה שימש כיד ימינה של מנהלת שפ""ח שדרות בניהול קבוצת פסיכולוגים שתיגברו את השפ""ח ברחבי הארץ. ד""ר לידר שני, קיבלה את ה MA/PhD בפסיכולוגיית המעמקים מאוניברסיטת פסיפיקה, קליפורניה. היא אנאליטיקאית יונגיאנית לאחר שעברה הכשרה בציריך, שוויץ, ופסיכותרפיסטית יונגיאנית מאוניברסיטת בר-אילן, מפרסמת מרצה מלמדת ומדריכה בארץ ובעולם. תחום המומחיות שלה הוא הגיל הרך, ועבודה דיאדית. בעלת קליניקה פרטית, ומאז אוקטובר 2023 ועד היום עובדת בשפ״ח תגבור עם ילדי הגיל הרך והוריהם באחד מקיבוצי העוטף.","יונג, שהיה בתחילת דרכו המקצועית תלמידו של פרויד, הכניס לשיח האנליטי את המונח ארכיטיפ, ובהתאמה את ההרחבה של מונח התת-מודע הפרוידיאני, לעבר המונח לא-מודע קולקטיבי, שהוא סימן ההיכר של הפסיכולוגיה היונגיאנית. בשונה מתורתו של פרויד שטען לקיומו של תת-מודע כמחסן ההדחקות ההכחשות ומקור החולי הנפשי, התיאוריה האנליטית של יונג מכירה אמנם בקיומו של לא מודע אישי, אך עם זאת מזהה גם לא-מודע קולקטיבי המשותף לכל בני האדם, ומהווה מאגר המורשת האנושית האינסופי ששורשיה בבריאות נפשית. בעוד הפרספקטיבה הפרוידיאנית ממקמת את האדם הפרטי במרכז ומתארת את התפתחותו על הציר המיני, הפסיכולוגיה האנליטית מרחיבה את נקודת המבט לעבר הרוחניות ובכך נוגעת גם בתחומי האומנות, הדת, והחברה. האנליזה היונגיאנית מחברת את האדם לשורשיו הארכאיים, תוך שהיא עושה שימוש סימבולי בתוצרי הנפש המופיעים בחלומות, באמנות, באגדות ובמיתוסים . ההרחבה של הפרספקטיבה האישית-אינדיבידואלית לעבר נקודת מבט רחבה ואוניברסלית, מחברת את האדם אל מקורותיו הארכאיים ולכן טומנת בחובה פוטנציאל הבראה. בסדנה נלמד את עיקרי התיאוריה היונגיאנית ומושגיה המרכזיים—ארכיטיפ, לא-מודע קולקטיבי, צל, סלף, ועוד—באופן המשלב למידה לצד חוויה והדגמה באמצעות ניתוח מקרים וחלומות המשתתפים. באמצעות הדגמת הפרשנות האנליטית לתיאורי מקרה, נרחיב את היריעה לעבר מושגי ההעברה וההעברה הנגדית והמטפל הפצוע, באופן שידגים את הפרשנות היונגיאנית ויכולת הריפוי שבה. לצד אלו, תכלול הסדנה גם אספקטים בתיאוריה היונגיאנית שהם בעלי זיקה ישירה לתחום הפסיכולוגיה החינוכית כמו למשל: התפתחות פסיכולוגית של ילדים, שעיר לעזאזל בכיתה ועוד. הרחבה זו של הפסיכולוגיה היונגיאנית לעבר התפתחות מבנים נפשיים בילדות, היא מנחתו של אריך נוימן שהגיע לארץ כציוני בשנת 1934, והיה תלמידו המוכשר ביותר של יונג ויורשו המיועד, אילולא נפטר בטרם עת. טיפול באומנות, ומשחק בארגז החול, הנפוצים כיום בטיפול בכלל ובטיפול בילדים בפרט, הן גישות טיפוליות שצמחו מתוך התיאוריה היונגיאנית. משאלת המנחים היא שהסדנה תהווה עבור המשתתפים מוקד לעניין ומשיכה להמשך למידה והעמקה בגישה האנליטית יונגיאנית. הסדנה תתייחס לאירועי המלחמה והשפעתה על המשתתפים, בהתייחס לתכנים שילמדו וגם תכנים ודילמות שיעלו המשתתפים, כתוצאה מהלמידה.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",עיוני – טיפול (סדנת למידה בנושאים הקשורים לפסיכותרפיה)
39,על סף מומחיות,"טל בוקר, פסיכולוגית חינוכית מדריכה, פסיכולוגית מחוזית מחוז צפון, מרצה בחוג לתואר שני בפסיכולוגיה חינוכית במכללת עמק יזרעאל, קליניקה פרטית. ד""ר שרית אלקלעי, פסיכולוגית חינוכית מדריכה, מרצה בכירה בחוג לתואר שני בפסיכולוגיה חינוכית במכללת עמק יזרעאל, קליניקה פרטית.","בחינת המומחיות, היא סופו של תהליך ארוך להתמקצעות והתפתחות, להכרה פורמאלית כמומחה ולחוויה הפנימית של זהות מקצועית בשלה. ההכנה לבחינה בסדנה, כוללת עיבוד תהליכי עבודה, והתבוננות תאורטית מעשית ורפלקטיבית על המקרים שכל אחד מהמשתתפים יביא (כל משתתף יביא מקרה אחד) בתחומים השונים של הבחינה (טיפול, דיאגנוסטיקה, עבודה מערכתית, חירום, אתיקה). בסדנה נעבד גם חששות, לבטים ושאלות לגבי חוזקות וחולשות, חסכים ומוקדים לשיפור, המתעוררים לקראת הבחינה. כמו כן, בסדנה יושם דגש על הבנת סיטואציית הבחינה, על מנת להביא לידי ביטוי את היכולות הקיימות ברגע האמת. הסדנה מיועדת לפסיכולוגים העתידים לגשת לבחינה בזמן הקרוב, המעוניינים להעמיק בהכנה של אחד המקרים לבחינה ולהתנסות בפרזנטציה של המקרה, ולקבל משוב על מיקומם האישי במסלול ההתמחות . על כל משתתף להביא מקרה אחד להצגה מבין תחומי הבחינה: טיפול ארוך טווח (טיפול פרטני/ משפחתי/דיאדי, הדרכת הורים), אבחון פרטני רב תחומי, אבחון והתערבות מערכת, או תפקוד בחירום ואתיקה.",מתמחים.ות משנה שלישית ואילך,"עיוני – טיפול, אבחון ועבודה מערכתית"
40,הפסיכולוגים החדשים- אנושיים ונוכחים- סדנה דינמית עלינו ובשבילנו במבט התייחסותי,"דנה בכר, פסיכולוגית קלינית מומחית.","הקשר הרגשי בין המטפל למטופל הוא גורם מרפא, חי וחשוב בחדר הטיפול. היכולת שלנו להיות אנושיים, חמים וחומלים כלפי האחר עוברת דרך היכולת שלנו להיות כאלה קודם כל לעצמנו. להצליח להכיר בעצמנו ובאחר כסובייקטים. בני אדם עם לב פתוח. עם כאב, עם פחד, עם תקווה ועם כמיהה לקרבה וקשר מיטיב. בסדנה זו נרצה לייצר מרחב משותף, שיירקם ביחד עם המנחה והמשתתפים, עם ""וייבים"" דינמיים מחד אך שמורים מאידך, דרך העצמי המטפל. המרחב שיתהווה יאפשר יצירת חוויה בה נוכל לשים במרכז אותנו המטפלים, האנשים, ואת מה שעובר עלינו ובתוכנו בתוך הקשר הטיפולי ומחוצה לו. ננסה יחד לייצר מרחב להרגיש, לחשוב ולהיות עם כל סך חלקי עצמנו. נפנה מבט אמיץ וחומל אל ההתערבויות וההתערבבויות שלנו מנקודת מבט אנושית. ננסה לחפש ואולי למצוא את הדרך המתאימה לנו להתחבר רגשית לעצמנו ולחלק העצמי המטפל שלנו בתוך קבוצת מטפלים.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",דינמי (דגש על תהליך דינמי אישי וקבוצתי)
41,אבחון – מחוץ לקופסא,"יעל שפירא, פסיכולוגית חינוכית מומחית מדריכה, שפ""ח תל אביב יפו, קליניקה פרטית. מיכל בן ריי, פסיכולוגית חינוכית מומחית מדריכה, שפ""ח נתניה, קליניקה פרטית.","תהליכי אבחון והערכה הם בליבת תהליך הכשרתו ועבודתו של הפסיכולוג החינוכי, אך 'יחסי הציבור' שלהם טעונים שיפור. מטרת הסדנה היא העשרת החשיבה האבחונית תוך רכישת מבט מקיף ואף חוויתי על התהליך הדיאגנוסטי. במהלך הסדנה, יינתן מקום לשימוש בשאלונים ככלי לסינון ראשוני ולתהליך האינטייק כבסיס להערכה. נעמיק בתהליכי האבחון ובחשיבה האבחונית ואף נתעמק בהיבטים רגשיים, תוך התייחסות לעולה באבחונים נוכח מצב החירום המתמשך. כמו כן, נשכלל את יכולת האינטגרציה והכתיבה ונשאף לחבר את התהליך הדיאגנוסטי ואת ממצאיו לתפקוד התלמיד במציאות היום -יומית, זאת לצד דיון במתן אבחנה ואבחנה מבדלת. בנוסף, נרחיב את יריעת ההמלצות להתערבות. נדבר על הרצפים השונים: משאלת האבחון לתהליך הסיכום, מהקוגניטיבי לרגשי, מהתאמות בדרכי הוראה להתאמות במבחנים ועוד . בעיקר, נשחק עם חומרי האבחון, נתבונן מעבר למספרים ונרכיב ביחד את הפאזל שהוא הילד השלם. הסדנה מיועדת למתמחים ותיקים בוגרי קורס ל""ל א+ב, ולמומחים צעירים אשר רוצים להעמיק בתהליכי הערכה. לקראת הסדנה המשתתפים מוזמנים לשלוח למנחות מקרה אבחוני – דוח או טיוטה, כבסיס לתהליכי למידה במסגרת הקבוצה.","מתמחים.ות משנה שלישית ואילך, מומחים.ות",חוויתי (דגש על חוויה והתנסות של המשתתפים.ות)
42,"חדש ! גן נעול. לא שביל אליו, לא דרך ? התבוננות על תהליך ההערכה הראשונית לקראת טיפול","חן ברם, פסיכולוגית חינוכית מומחית מדריכה. הילה חיון, פסיכולוגית חינוכית מומחית מדריכה, רכזת ארצית ""מלקויות ללמידה"".","כאשר הורים פונים עם ילדם לטיפול בעקבות בעיה שמדאיגה אותם, כיצד נדע מה עומד מאחורי הבעיה, ומה היא מייצגת? האם מדובר בבעיה חולפת, בתגובה למציאות חיצונית כדוגמת המציאות המשברית המתמשכת שלאחר השבעה באוקטובר? או ליחסים בתוך המשפחה? או שמא מדובר בקושי פנימי מבני מורכב של הילד? בסדנה, נעסוק בתהליך הדיאגנוסטי הראשוני לקראת הטיפול, ובהבנת הרבדים השונים שעשויים להסתתר מאחורי הסימפטום שהילד/ה מציג/ה. נבנה את הפורמולציה הטיפולית תוך הסתמכות על גישות דינמיות מגוונות: ויניקוט, קוהוט, קליין ואנה פרויד, וכן מתוך גישות מבוססות מחקר כמו CBT והגל השלישי. נלמד את המבנה של תהליך ההערכה הראשוני הנדרש לתכנון והתאמת הטיפול, ונשכלל את היכולת של הפקת מידע דיאגנוסטי משמעותי מתוך כלי ההערכה פורמליים ובלתי פורמליים כגון: אינטייק (הורים, ילד, מערכת), תצפית במשחק חופשי, משחק בארגז החול, squiggle לפי ויניקוט והערכה דיאדית. נתמקד בהבנת תהליכי העברה והעברה נגדית והזדהות השלכתית ומשמעותם. הבנת התהליכים העומדים בבסיס נפשו של הילד תתרום גם לתחום הרגשי המתואר באבחון הפסיכולוגי, ותעשיר את הידע והיכולת של המשתתפים בתיאור רחב יריעה של עולמו הפנימי של הילד, לרבות כוחות אגו, אפיוני חרדה ודפוסים הגנתיים. הסדנה תעמיק בניתוח של מפגשי ההערכה הראשוניים אותם יציגו המנחות והמשתתפים עצמם, תתרום ליכולת של המשתתפים לעסוק בהערכה הראשונית כמתבקש בטיפול, בהלימה לדרישות ההתמחות, ותעשיר את יכולתם הטיפולית.",מתמחים.ות משנה שלישית ואילך,עיוני – טיפול (סדנת למידה בנושאים הקשורים לפסיכותרפיה)
43,"""המערכת החינוכית על ספת הפסיכולוג"" הבנה מערכתית ודינמית לקראת כתיבת המקרה המערכתי למבחן המומחיות","סיגל גור-לביא, פסיכולוגית ארגונית ופסיכולוגית חינוכית מומחית. בעלת ניסיון של 10 שנים בייעוץ ארגוני, בליווי מנהלים ובפיתוח ארגוני. עובדת בשפ""ח לוד ובעלת קליניקה פרטית .","הפסיכולוגיה החינוכית מזמנת עבודה מערכתית ייחודית, בה הפסיכולוג נדרש להבנה ולאבחון ארגוני, ולתהליכי התערבות משמעותיים, הכוללים החל מטיפול, התערבות קבוצתית, קונסולטציה ועד התערבות מערכתית כוללת. המורכבות שבעבודה המערכתית דורשת מהפסיכולוג החינוכי לנוע בין עולמות של פנים וחוץ. בין היכולת להיות חלק מתוך המערכת בה הוא עובד, לייצור תהליכים של הצטרפות, קשר ואמון, אך בד בבד נדרש ליכולת להתבונן על המערכת מבחוץ, לכן על הפסיכולוג החינוכי לגלות הבנה משמעותית בהבנה ארגונית ודינמית של המערכת וזאת לצורך קונסולטציה והובלת תהליכי שינוי והתערבות. מטרת הסדנה הינה הרחבת הידע התיאורטי וההבנה של התהליכים הדינמיים והארגוניים, תוך התבוננות ורפלקציה על מאפייני המערכת בה עובד הפסיכולוג החינוכי. בסדנה, נשלב למידה עיונית לצד התנסות חווייתית ולמידת עמיתים. נכיר כלי אבחון, מודלים לאבחון ארגוני ולהתערבות מערכתית . נדון בדילמות ארגוניות ונתמקד בניתוח, ארגון והמשגה של המקרה המערכתי, דרך פרקטיקה ייחודית ויישומית, עם דגש מיוחד על התארגנות לקראת כתיבת המקרה המערכתי לבחינת ההתמחות, כולל בחירת התיאוריות והתאמתן למקרה המסוים.",מתמחים.ות משנה שלישית ואילך,עיוני – עבודה מערכתית (סדנת למידה בנושאים הקשורים לעבודה מערכתית- חינוכית)
44,"חדש ! המטפל במרכז- על טראומה, טראומה משנית, חוסן, צמיחה פוסט טראומטית וחמלה אצל מטפלי ם","שלומית גילוני ברק, פסיכולוגית חינוכית מדריכה, מטפלת זוגית ומשפחתית ומדריכה מוסמכת. מרצה בבית הספר לעבודה סוציאלית באוניברסיטת תל אביב, יוצרת ומובילה בשותפות את ""קפסולה- תוכנית לטיפול זוגי ומשפחתי מתוך עמדה אינטגרטיבית"" במכון מפרשים, חברת סגל ב""עוגן תוכנית לפסיכותרפיה מבוססת אינטגרציה"" במכון מפרשים. דוקטורנטית בב""ס לעבודה סוציאלית באוניברסיטה העברית. מגי סביץ', פסיכולוגית חינוכית מדריכה, פסיכותרפיסטית. רכזת ומדריכה תחום הטיפולי במרכז ""אביבית"", מתי""א ת""א. מדריכה ב""עוגן תוכנית לפסיכותרפיה מבוססת אינטגרציה"" במכון מפרשים. מרצה ומדריכה צוותי חינוך ואנשי טיפול בתחום טראומה וטראומות מיניות.","מאז ה7.10 הטראומה שורה כמעט בכול... אנחנו שם, עם הקירות הנופלים, במעגלי קרבה שונים, מתייצבים, מתגייסים ומושפעים. גם כשמעגלי הקרבה רחוקים אנחנו חשופים לטראומה המשנית-לתופעה המתרחשת כאשר מטפלים או אנשי מקצוע, נחשפים באופן עקיף, לחוויות טראומטיות של אחרים. טראומה משנית, עלולה להשפיע על תפקוד מקצועי ואיכות חיים. היא נפוצה במיוחד בקרב מטפלים העובדים עם נפגעי טראומה, אנשי כוחות הצלה, ועובדים סוציאליים. זיהוי מוקדם והתמודדות עם טראומה משנית, חיוניים לשמירה על בריאותם הנפשית של אנשי מקצוע ולהבטחת טיפול איכותי למטופלים, מונע שחיקה, משפר את איכות הטיפול, מעודד צמיחה אישית ומקצועית ויוצר קהילה מקצועית תומכת. בסדנה חוויתית זו נכיר קצת את הדינמיקה והמאפיינים של טראומה ושל טראומה משנית. נעסוק בהתמודדות עם הטראומה המשנית, העקיפה, בפיתוח חוסן נפשי, טיפוח חמלה עצמית, וקידום צמיחה פוסט-טראומטית . תינתן המשגה תאורטית תוך נגיעה ברעיונות של טראומה, בתאוריה הפוליווגאלית ובגישה הנרטיבית. המשתתפים יצאו עם הבנה של טראומה משנית, כלים מעשיים להתמודדות עם אתגרי העבודה ואסטרטגיות לקידום צמיחה אישית ומקצועית. הסדנה תספק מסגרת תומכת ובטוחה לחקירה עצמית, שיתוף חוויות, ולמידה הדדית. הסדנה תהיה תאורטית וחווייתית. תשלב בין למידה תאורטית, סרטונים, תרגול, שיתוף קרבה ויחד.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",חוויתי (דגש על חוויה והתנסות של המשתתפים.ות)
45,טיפול בזוגות : עבודה טיפולית בזוגות באמצעות טיפול קבלה ומחוייבות (ACT),"אריאלה גרין מיסק, פסיכולוגית קלינית ומטפלת זוגית. מטפלת ומדריכה בקליניקה ברחובות (www.psychologit.co.il ). משלבת עבודת ACT וגישה אינטרסובייקטיבית, בטיפול פרטני ובטיפול זוגי. מפתחת ומלמדת קורסים דיגיטליים כמו גם הכשרות פרונטליות בגישת ACT עבור מסגרות ציבוריות ופרטיות. משמשת כמדריכה במסגרת תכנית ""עוגן"" במכון מפרשים – המכללה האקדמית תל אביב-יפו.","העבודה הטיפולית בזירה הזוגית, רוויה לעיתים באמוציות ובקונפליקטים עוצמתיים. בטיפול הזוגי, כמו גם בהדרכת הורים או בטיפול הפרטני, אנו פוגשים באופן חי ב""עצבים החשופים"" של בני הזוג. אלו מגיעים לא פעם על רקע סימפטומים של מערכת יחסים שחוקה ועייפה, כשהם במצוקה גדולה. אסטרטגיות ההתמודדות בהן הזוג נוקט סביב חוויות של פגיעה, כאב או קושי בלתי נסבל, מקשות עד לכדי תקיעות, התרחקות או אובדן של הדרך הזוגית. טיפול קבלה ומחוייבות (ACT) מסייע לבני הזוג, להגדיל את טווח הגמישות הפסיכולוגית במערכת הזוגית. במסגרת הסדנה נצביע על שימושים אפשריים של אלמנטים מגישת קבלה ומחוייבות (ACT) בקונטקסט של טיפול זוגי ובעבודה עם זוגות. ננסה להבין איך ששת תהליכי הליבה והעמדות העיקריות של הגישה באים לידי ביטוי בחדר הטיפולים. נכיר מטאפורות וכלים המסייעים בעבודה עם זוגות. באמצעות מיינדפולנס, פיתוח של מצפני דרך (ערכים), וניסוח פעולות, לומדים בני הזוג להרחיב את טווח היכולת שלהם לשאת חוויות ו/או מחשבות בלתי נסבלות בקשר, ביחס לעצמם, ביחס לבן או בת הזוג, ביחס לקשר ועוד. באמצעות השימוש בתהליכי הליבה, שמציעה גישת ה-ACT, המרחב הטיפולי הופך ל""מעבדה"" שבה יש אפשרות להאט את הקצב, להתבונן ולפתח ""מצפן זוגי"" אשר יכול לעזור לבני הזוג לנוע בפעולה לעבר הכיוונים המשמעותיים עבורם בזוגיות. מטרות הסדנה : •    הבנה והמשגה של מקרה מתוך הגישה האקטית בקונטקסט הזוגי. •    פיתוח כישורי המטפל להתנועע בגמישות בנושאי זוגיות בין בני הזוג, במרחב המשותף ובמרחב הטיפולי. •    חשיפה למיומנויות וטכניקות טיפוליות של ACT בקונטקסט זוגי.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות",עיוני – טיפול (סדנת למידה בנושאים הקשורים לפסיכותרפיה)
46,חדש! התמודדות הפסיכולוג החינוכי במצבי כאוס - דחף החיים ודחף המוות בפעולה. שימוש במושגים פסיכואנליטיים ובחינתם המחודשת להבנת חוויות העבודה במלחמה,"יעל וינשטין, פסיכולוגית חינוכית מומחית מדריכה. עובדת בשפ""ח ב""ש, מדריכה בשפ""חים ירוחם וכסייפה, מתגברת שפ""ח אשכול בים המלח. בוגרת מסלולים מתקדמים בתכנית לפסיכותרפיה, הפקולטה למדעי הרפואה והבריאות באוניברסיטת ת""א: פרויד וממשיכיו, והזרם העצמאי בפסיכואנליזה. מטפלת בקליניקה פרטית, ילדים נוער ומבוגרים.","בעקבות אירועי ה7.10, הפסיכולוגים החינוכיים התערבו וטיפלו בנפגעים במעגלי פגיעות שונים, וברמות התערבות מגוונות - מרמת הפרט והמשפחה ועד לרמות מערכתיות חינוכיות פורמאליות, בלתי פורמאליות וקהילתיות. העבודה נעשתה תוך כדי התמודדות עם השלכות ומאורעות המלחמה עלינו, ברמות פגיעות אישית שונות. מטרת הסדנה להמשיך ולעבד עבודה זו בעזרת בחינה ולמידה מחודשת של מושגים פסיכואנליטיים. נעזר בתיאורית הדחפים השנייה של פרויד, הגורסת כי בבסיס הנפש קיים עירוב טבעי של דחפי חיים ומוות, הנעים בכוחות מנוגדים של פירוק ובנייה באופן מתמשך. נשתמש במושגים נוספים תוך בחינתם לאור התנסויותינו המורכבות, כגון - הסזורה של ביון, המשכיות החוויה, אינטגרציה, א נ-אינטגרציה ודיסאינטגרציה של ויניקוט ועוד. הסדנה תתייחס לחוויות הפסיכולוגים במפגש עם מצבי כאוס וקטסטרופה כפי שפגשנו במעגלי הפגיעה השונים, ומתאימה לפסיכולוגים שעבדו עם פרטים ואוכלוסיות אלו (תושבי העוטף, מפונים מכל הארץ, חיילים ומשפחותיהם, משפחות חטופים, קהילות קולטות ועוד). סגנון הסדנה חוויתי משולב בלמידה.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",חוויתי (דגש על חוויה והתנסות של המשתתפים.ות)
47,"""אם לא תדע לאן אתה רוצה להגיע איך תדע שהגעת לשם"" עקרונות הטיפול הדינמי הממוקד וקצר מועד והדגשים של הגישה לטיפול בהורות","ד""ר יעקב יבלון, פסיכולוג קליני-מדריך, מנהל ופסיכולוג ראשי ""מכון ארז"", חבר הנהלת האגודה הישראלית לפסיכותרפיה ממוקדת ומייסד שותף של עמותת אמפטיה- פורום פסיכולוגי לייעוץ הדרכה וטיפול להורים. מנהל שרות פסיכולוגי חינוכי בגן רווה לשעבר יו""ר פורום פסיכותרפיה אגף פסיכולוגיה שפ""י. בוגר התוכנית ליעוץ ארגוני אנליטי, מרצה, מלמד ומדריך במסגרות מקצועיות ואקדמאיות. ד""ר עינב אברמוביץ , פסיכולוגית קלינית מדריכה. מנהלת שותפה ב""מכון ארז-שירותים פסיכולוגיים"" ומייסדת שותפה של עמותת אמפטיה- פורום פסיכולוגי לייעוץ הדרכה וטיפול להורים. מטפלת במבוגרים, ילדים, נוער והוריהם. בעלת ניסיון רב בעבודה בשירות הפסיכולוגי החינוכי ובעבודה טיפולית עם ילדים בסיכון במסגרות חוץ ביתיות, כולל הדרכת צוותים ועבודה מערכתית. עבדה בעבר ביחידה לטיפול הורה -ילד ב""מכון שלם"" וכיום מדריכה ומכשירה פסיכולוגים באוריינטציה דינאמית.","עבודת הפסיכולוג החינוכי, ברמת הפרט, הקבוצה והמערכת מתנהלת במרחב עמוס תכנים ומשימות האמורות להתבצע לרוב בטווחי זמן קצרים ותוך יעילות מרבית. מסגרת החשיבה המבוססת על עקרונות הטיפול הדינמי הממוקד וקצר המועד, מציעה מבנה חשיבה ועמדה מקצועית המארגנת את ההבנה ומוליכה להתערבויות בעלות פוטנציאל לשינוי בצורה יעילה ומהירה. הסדנה תעסוק בהכרת העקרונות התיאורטיים של הטיפול הדינאמי הממוקד והקצר, תוך דגש על שימוש בפורמולציה ממוקדת של טיפול כרכיב מרכזי החיוני לעבודת הפסיכולוג. רכיב אשר נוכח החל משלב האינטייק, עריכת החוזה הטיפולי ויצירת הברית הטיפולית, ארגון ההבנה הקלינית ואיתור תכני ומטרת ההתערבות, דרך בחירת ההתערבויות הטיפוליות המתאימות ועד לסיום ההתערבות. הלמידה תתמקד ביישומה של הגישה בעבודה הפסיכותרפויטית המגוונת של הפסיכולוג עם אוכלוסיית יעד שונות, תוך מתן דגש לעבודה טיפולית עם הורים. עבודה המתבססת על עקרונות הגישה, ובאינטגרציה עם מודל ""תסריטים נרקיסיסטיים של ההורות"" המציע מרחב עבודה טיפולי מגוון לטיפול בהורה, בילד, או בדיאדה הורה-ילד . בנוסף ולאור מאפייני התקופה, תהייה גם התייחסות ליישום הגישה בהתערבויות של שעת חרום. הסדנה תכלול: •    חלקים תיאורטיים המיועדים להכרה ולמידה של עקרונות הגישה, החשיבה וכלי העבודה של טיפול דינמי ממוקד וקצר מועד, לצד היכרות עם היסודות העיקריים של מודל התסריטים הנרקיסיסטיים של ההורות. •    חלקים התנסותיים, חווייתיים, שישמשו גשר לתרגום ויישום התיאוריה לפרקטיקה הטיפולית. בחלקים אלה המשתתפים גם מוזמנים להביא תכנים מעבודתם דילמות וחומרים שישולבו במידת האפשר בתהליך הלמידה.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",עיוני – טיפול (סדנת למידה בנושאים הקשורים לפסיכותרפיה)
48,"שכל ישר, לב פתוח - על פרקטיקה דיאגנוסטית מיטבית ומיטיבה","צביקה יערי, פסיכולוג חינוכי מדריך, מנהל שפ״ח חבל מודיעין, לשעבר פסיכולוג מחוזי מחוז מרכז . שרון פילובסקי, פסיכולוגית חינוכית מדריכה, רכזת הטמעה ארצית של מבחן וודקוק-ג׳ונסון, דוקטורנטית בחוג ללקויות למידה אוניברסיטת חיפה, מנהלת שפ״ח קרית ביאליק.","הפרקטיקה הדיאגנוסטית בשדה הפסיכולוגיה החינוכית היתה רצופת אתגרים מאז ומעולם. אך בעידן הנוכחי – עם סערות במציאות החיצונית, רפורמות, עומסי אבחונים לוועדות ומל״לים, בלבול ומחלוקות סביב הגדרות ואבחנות, מודלים תיאורטיים משתנים ואפילו מבחן משכל חדש – מורכב במיוחד לשמור על עמדה דיאגנוסטית מקצועית המייצרת אמירה משמעותית ורלוונטית על הנבדק. בסדנה הנוכחית נעסוק בסוגיות עדכניות בפרקטיקה הדיאגנוסטית בעידן הנוכחי, במרחב זה שבין הסטנדרטים המקצועיים לתהפוכות המציאות. מטבע הדברים בשנה זו, נעסוק בדיאגנוסטיקה במצבי חירום – האם זו סתירה פנימית או עשייה משמעותית? האם מתאים לקיים הערכות פסיכולוגיות בימים אלה, ואם כן – מתי ואיך? נבחן כלי הערכה המתאימים במיוחד למצבי חרדה ומשבר . בהתייחסות לימים שגרתיים יותר, נדון בסוגיות הקשורות בפרקטיקה האבחונית עם מבחן וודקוק-ג׳ונסון, כגון: מתי נעביר סוללה מקוצרת ומתי מלאה? איך נחליט מתי ואיזה מבחנים להוסיף? ולמה זה מרגיש לפעמים שהמבחן לא מעריך את היכולות של הנבדק כמו שצריך? נעשה סדר בנושא ההגדרות והאבחנות השונות ובעקרונות שיכולים לסייע באבחנה המבדלת. נעסוק גם בשאלות דיאגנוסטיות כלליות, ביניהן: איך לא נלך לאיבוד בים הנתונים ונגבש אמירה משמעותית, בהירה ורלוונטית על הנבדק? מתי ניצמד לעקרונות מתודולוגיים ומתי נפעיל שיקול לדיאגנוסטיקה, והאם אפשר לחשוב דיאגנוסטית בלי צירופים CHC, CPM, PSW, RTI דעת? מה בין של 3 אותיות באנגלית? איך נכנסים לתמונה הקשב והתפקודים הניהוליים ומה מקומם של המבחנים הקוגניטיביים בהערכת הקשב? התחום הרגשי – איך נוכל לגבש אמירה משמעותית על עולמו הפנימי של הנבדק מעבר לאמירות גנריות ושחוקות לעייפה? כיצד נוכל לרענן את ארגז הכלים של הערכת התחום הריגשי מעבר לציורים ו- TAT? בהקשר זה נעסוק גם בהערכה דיאגנוסטית ראשונית בטיפול כבסיס לפורמולציה של מטרת הטיפול. נקדיש זמן גם לשלב הסיום של התהליך האבחוני – כתיבת חוות הדעת ושיחת המשוב. איך נכתוב חוות דעת נרטיביות, משמעותיות ובהירות? מה הופך שיחת משוב למשמעותית ובעלת ערך מוסף? בראיה רחבה יותר, נבחן את הממשק בין תחום הדיאגנוסטיקה לפסיכותרפיה ולעבודה המערכתית, ונראה כיצד משתלבים עקרונות החשיבה הדיאגנוסטית בשני תחומי הליבה האחרים.והכי חשוב – נחשוב איך נעסוק בדיאגנוסטיקה ונישאר בחיים, אולי אפילו נהנה מהדרך? הסדנה מיועדת למתמחים משנה שלישית, מומחים ומדריכים המבקשים להעמיק בתחום הדיאגנוסטי. פסיכולוגים שכבר יודעים דיאגנוסטיקה, אבל רוצים להבין אותה יותר טוב. נדרשת התנסות קודמת באבחונים עם וודקוק-ג׳ונסון והיכרות בסיסית עם הגישה הפרשנית של המבחן. המשתתפים יתבקשו להגיע לסדנה עם חומרים דיאגנוסטיים (חומרי גלם ודוחות ציונים). אין צורך בחוות דעת כתובות, אך כדאי להצטייד בסקרנות ופתיחות מחשבתית. חלק מהמקרים יהוו בסיס ללמידה בקבוצה. המשתתפים מוזמנים אף לשלוח שאלות למנחים לפני הסדנה .","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",עיוני – אבחון (סדנת למידה בנושאים הקשורים לדיאגנוסטיקה)
49,בתוך מעבדת המחשבות הסודית,"עופר כהן, פסיכולוג חינוכי מומחה ומטפל קוגניטיבי-התנהגותי. בעל רקע של עשור בשירותים הפסיכולוגיים-חינוכיים בחיפה ובטירת כרמל, כיום עובד בקליניקה פרטית ומנהל מכון ""ציידי המחשבות"" בחיפה המטפל בילדים, נוער ומשפחות, מחבר הספר ""ציידת המחשבות"" – ספר הרפתקאות טיפולי ופודקאסט לילדים ובני נוער. (thoughthunters.com)","התשאול הסוקראטי הינו הכלי העיקרי המשמש את המטפל הקוגניטיבי. בנוסף למטרתו הטיפולית המקורית (הפרכת מחשבות אוטומטיות), הוא משמש ככלי מנחה בהבניית הטיפול עוד מהתחלתו – בחקר העולם הרגשי-מחשבתי בשלב האינטייק, למשל. מיומנות זו, שיש שמשווים אותה לאומנות, דורשת עבודה עדינה בין דיאלקטיקות שונות - להישאר פתוח לחוויית המטופל מול להתוות אג'נדה טיפולית עצמאית, למשל, או התאמת סגנון הטיפול לקצב וסגנון המטופל. קושי נוסף נמצא ביישום הכלי עם אוכלוסיות צעירות. בגלל סיבות אלו, גם מטפלים קוגניטיביים מנוסים מדווחים על קשיים ביישום מוצלח של תשאול סוקראטי. מודל ""ציידי המחשבות"" נועד לענות על קשיים אלו, באמצעות יצירת מסגרת סיפורית לטיפול שמגייסת את הילד מבחינת מוטיבציה ומחזקת את הברית הטיפולית איתו. במהלך הקורס, המשתתפים ""יצללו למעבדת המחשבות הסודית"": הם ייחשפו למרכיבי המודל השונים, הכוללים ספר טיפולי ייעודי, פודקאסט לילדים, פורטל טיפולי אינטרנטי ועזרים פיזיים, ויעמיקו את היכרותם עם התשאול הסוקראטי באמצעות תרגולים חווייתיים. בחלקו השני של הקורס, המשתתפים יתרגלו יישומים מתקדמים של המודל סביב הפרעות ספציפיות - OCD, דאגנות יתר ודיכאון - ושילוב המודל עם גישות קוגניטיביות מתקדמות, כגון הטיפול המטא-קוגניטיבי (MCT) ושיטת השלבים (MOL), וכן יכירו את היישום הקבוצתי של המודל בתוך בתי ספר.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",חוויתי (דגש על חוויה והתנסות של המשתתפים.ות)
50,"חדש! ""מבוקש מקום שקט עליו תונח הנפש לכמה רגעים בלבד"" - העולם הסמלי בעבודה טיפולית דינמית, כגשר לעולם הנפ ש","סיגל כהן ברקן, פסיכולוגית חינוכית מדריכה, בוגרת לימודי פסיכותרפיה, קליניקה פרטית ברעננה, עובדת בשפ""ח הרצליה, חברה בצוות הניהול, מנהלת צוות, רכזת חינוך מיוחד, עוסקת בכתיבה אישית וטיפולית. ענבל דימנטמן אשכנזי, פסיכולוגית חינוכית מדריכה, בוגרת לימודי פסיכותרפיה, קליניקה פרטית ברעננה, עובדת בשפ""ח הרצליה, חברה בצוות הניהול, רכזת הכשרה, מנהלת צוות, רכזת על יסודי, פעילה בוועד החטיבה החינוכית.","ב 7/10/23 התעוררנו למציאות קשה של שבר וכאב. נפגשנו עם טראומה אישית וקולקטיבית. העבודה הפסיכולוגית, במודלים של חירום, ממוקדי התערבות ראשונית, היו המצפן של הפסיכולוגיה החינוכית. זיהינו שבמקום בו נפגשנו עם קושי לדבר ולתת מילים לעומק הכאב - אופנויות חוויתיות, תחושתיות, היוו גשר וחיבור לעצמי ולאחר. אופנויות אלו מסייעות בעת זו, ביתר שאת, בעיבוד רגשות וזיכרונות של תכנים לא מדוברים, ומקדמות הבנייה וארגון מחדש של עולמנו הפנימי. ""אני נשבר אמר האור והפך לקשת"" [לפני שבר גאון, נריה יעקב]. אנו מזמינות אתכם.ן לסדנה אשר תעסוק באופנויות חווייתיות, כגון: ביבליותרפיה, כתיבה טיפולית, עבודה עם קלפים, פוטותראפיה, משחקי קופסא ועוד, כאמצעי לבטא, להעמי ק ולעבד תהליכים תוך אישיים ובין אישיים בטיפול פרטני וקבוצתי. נעסוק בתרומתן של אופנויות אלו בחיבור לעולם הפנימי, רגשי, נלמד להעזר בהן כאמצעי להאצה והעמקת תהליכים בטיפול. נבחן את השימוש בהן לצורך הגדרה של מטרות טיפוליות, לתנועה והתקדמות בשלבים התפתחותיים שונים של הטיפול ולזיהוי תהליכים בטיפול, כדוגמת: העברה והעברה נגדית, מצבי תקיעות והתנגדות בטיפול, עידוד הרפלקטיביות, ביטוי של אזורי נפש בעלי ייצוג חלש ועוד. הסדנה תהיה לימודית וחווייתית, מטרתה להרחיב את ארגז הכלים שלנו כפסיכולוגים חינוכיים, ולהאיץ את תהליך הצמיחה שלנו כמטפלים, באמצעות החוויה האישית והמשותפת . הסדנה מיועדת למי שרוצה להתנסות ולעשות שימוש באפיקי הבעה אלו במרחב הטיפול הפרטני והקבוצתי . הסדנה מיועדת לבעלי.ות ניסיון בתחום הטיפול",כולם.ן,חוויתי (דגש על חוויה והתנסות של המשתתפים.ות)
51,חדש ! מתבגרים ונהנים,"ריקי כהן-רייזס, פסיכולוגית חינוכית מדריכה . יעלה טל-כהן, פסיכולוגית חינוכית מדריכה, מטפלת זוגית ומשפחתית.","ייחודיות המפגש של הפסיכולוג החינוכי עם גיל ההתבגרות. המפגש עם מתבגרים במרחב המקצועי מעורר בנו קולות שונים. בתחילה אנו נפגשים באופן מיידי עם הקול של המתבגר שהיינו, בהמשך מופיעים הצלילים הרמים של המבוגרי ם- הורים ואנשי מקצוע וכמובן בד בבד משולבים גם הקולות של המתבגרים עצמם. בסדנה זו נתמקד בהתבוננות חווייתית על ייחודיות המפגש הן במסגרות החינוכיות והן במרחב הטיפולי. נתבונן על האתגרים בגיל זה הכוללים התייחסות אל היבטים גופניים, קוגניטיביים, חברתיים ומשפחתיים. עוד נעסוק באתגרים של המבוגרים במפגשם עם המתבגרים ונתייחס להיבטים ייחודיים של טיפול פסיכולוגי בגיל זה. הסדנה מיועדת לפסיכולוגים אשר עבודה עם מתבגרים מהווה מקום משמעותי בחייהם המקצועיים וגם עבור כאלו אשר מגלים סקרנות לקראת מפגש זה .","מתמחים.ות משנה שלישית ואילך, מומחים.ות, בהסמכה להדרכה, מדריכים.ות",חוויתי (דגש על חוויה והתנסות של המשתתפים.ות)
52,הדרקון בעל ארבעת הראשים - טיפול קצר מועד בחרדות של ילדים ונוער בגישה פסיכופיזיולוגית קוגניטיבית,"אדר לביא, פסיכולוג חינוכי מדריך מטפל ומדריך ביופידבק, מטפל בגישת SE בפסיכוטראומה, מוסמך להפנוט. ריקי שומן, פסיכולוגית חינוכית מדריכה, מטפלת ומדריכה בביופידבק, מטפלת בהפרעות חרדה ובנשים במעגל הפריון.","בהשתלמות זו נכיר את הדרקון בעל ארבעת הראשים. ראשי הדרקון מסמלים את ארבע שפות הטיפוליות : השפה הגופנית, השפה המחשבתית, השפה הרגשית והשפה ההתנהגותית. בעקבות אירועי המלחמה, רבים מאיתנו נחשפו לחשיבות המושגים: ""השקטת התודעה"" ""חזרה לאיזון"" ו""לטווח התפקודי"" (חלון הסבילות = window of tolerance). בסדנה זו ניתן מקום למושגים אלו הן סביב אירועי המלחמה והן סביב נושאים של ""פחדים שגרתיים"" נתבונן ונתנסה במה שעוזר לנו להשקיט את התודעה. בסדנה השנה, יושם דגש על הקניית טכניקות לוויסות עצמי, מול גורמי לחץ וסבל, נתמקד בטכניקות גופניות תנועתיות ותחושתיות בשילוב עם טכניקות המעודדות גמישות מנטלית. ההתנסויות החווייתיות יאפשרו לנו ללמוד את הנושאים הבאים ולשלבם בעבודה הטיפולית ובחיי היום יום שלנו. א.    משחקיות וקשיבות: Playfulness & Mindfulness כעיקרון מנחה בטיפול פסיכולוגי עכשווי בילדים ומבוגרים. ב.    התנסות חוויתית ולמידה של טכניקות התרגעות מגוונות, יחד עם שימוש בדמיון מודרך. ג.    גמישות מנטלית: עולמן המופלא של המחשושילות (מחשבות אוטומטיות שליליות). כיצד להתיידד איתן ולהשתמש בהן? ד.    טיפול קצר מועד וממוקד בן 12 מפגשים. נשזור את ההתנסויות והלמידה, במודל מובנה של טיפול קצר מועד בן 12 מפגשים. ההשתלמות תשלב המשגה פסיכופיזיולוגית וקוגניטיבית יחד עם התנסות חוויתית, , תרגול טכניקות בזוגות, הדגמות ותרגול ביופידבק. מטרתנו היא שבסיום הסדנה המשתתפים יוכלו לבחור את הכלים המתאימים להם ולשלבם בטיפול, אנו שואפים לכך שחווית הסדנה תעורר סקרנות להרחבת ידע בתחומים שיוצגו.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",חוויתי (דגש על חוויה והתנסות של המשתתפים.ות)
53,איך עוזרים למתבגר שרוצה ולא רוצה לחיות? עקרונות ה- DBT בטיפול במתבגרים,"ד""ר רוית מרום, פסיכולוגית קלינית מדריכה, מובילת מערך הDBT במרכז לבריאות הנפש גהה.","טיפול דיאלקטי התנהגותי הינו טיפול הפותח בסוף שנות ה 80 - ע""י פרופ' מרשה לינהאן, במטרה להקל על סבלם של אלו המתקשים בוויסות רגשות. קושי בוויסות רגשי עלול להוביל לקשיים ניכרים ביכולות קוגניטיביות, חברתיות ותפקודיות והוא נמצא בבסיס התפתחותה של הפרעת אישיות גבולית. פגיעות עצמיות וניסיונות אובדניים שכיחים בקרב מטופלים אשר חווים רגשות בעוצמה ואינם מצליחים לווסת את רגשותיהם ביעילות. במסגרת הסדנה ילמדו המשתתפים את יסודותיו התיאורטיים של הטיפול ואת מיומנויות ה DBT בארבע סדרות שונות: קשיבות (מיינדפולנס), יעילות בינאישית, עמידות במצוקה וויסות רגשי. המיומנויות מסייעות להתמודדות בסיטואציות טעונות ונפיצות באופן יעיל, במטרה להפחית התנהגויות פוגעניות כמו: ניסיונות אובדניים חוזרים, פגיעה עצמית, שימוש בסמים ואלכוהול, הסתגרות והתבודדות, אכילה כפייתית וכו'. במהלך הסדנה יציגו המשתתפים דילמות וקשיים בהתמודדות היומיומית, יתרגלו שימוש במיומנויות וירכשו כלים ללימוד יעיל של המיומנויות בקבוצה. מטרות ה סדנה : •    היכרות והבנת המאפיינים של הפרעה בויסות רגשי. הבנת הרציונל והרקע התיאורטי של הטיפול הדיאלקטי התנהגותי (DBT): התיאוריה הביו-סוציאלית. •    הבנת ארבעת המרכיבים של מערך הטיפול הדיאלקטי התנהגותי (DBT): טפול פרטני, קבוצת לימוד מיומנויות, אימון טלפוני ומפגשי עמיתים. •    לימוד הפילוסופיה וטכניקות הטיפול היסודיות: דיאלקטיקה, ולידציה ופתרון בעיות. •    היכרות עם טכניקות ה טיפול הפרטני בDBT: טכניקות קבלה וטכניקות שינוי והשילוב ביניהן. •    היכרות עם תהליך בניית קבוצת מיומנויות, מבנה המפגשים ואופן העברת התכנים. •    התנסות במיומנויות ה -DBT: קשיבות (mindfulness), ולידציה עצמית, ויסות רגשי, עמידות במצוקה ויעילות בינאישית. •    היכרות עם מטרות וטכניקות העבודה באימון טלפוני. •    הסדנה תכלול למידה תיאורטית והתנסויות חווייתיות (שימוש בסרטונים, משחקי תפקידים וכו').","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",עיוני – טיפול (סדנת למידה בנושאים הקשורים לפסיכותרפיה)
54,"גם אני בגילו לא יכולתי לשבת דקה "" – איתור , זיהוי וטיפול בקשיי קשב וריכוז בגיל הרך- הרחבת ארגז הכלים של הפסיכולוג החינוכי","כפיר נוי, פסיכולוג התפתחותי וחינוכי מומחה-מדריך.","כ-50% מההפניות בגילאי הגן ע""י גננות, הורים ואחיות טיפת חלב לשירותים פסיכולוגים חינוכיים, מכונים להתפתחות הילד ומרכזים לגיל הרך מכילים חשד להפרעת קשב וריכוז בגיל הרך !. pre school ADHD בתקופה המורכבת של מלחמת ""חרבות ברזל"", הורים רבים מדווחים על עליה משמעותית בסימפטומים של קשיי קשב וריכוז. לזיהוי ואבחון המוקדמים של הפרעת קשב וריכוז על סוגיה השונים, ישנה חשיבות טיפולית רבה על הילד, יכולת הלמידה שלו, הדימוי העצמי, היחסים החברתיים ,המשפחה והסביבה החינוכית. הסימנים המוקדמים בגיל הרך הינם חשובים מאוד לזיהוי ,איתור ומאפשרים התערבות טיפולית וחינוכית מתאימה ומקלה על הילד ומשפחתו. קיימת חשיבות רבה בסדנה זו לאור המעורבות בשנתיים האחרונות של פסיכולוגים חינוכיים בגילאים הצעירים בגני ט""ט חובה ומעונות היום. בסדנה הנוכחית נעסוק בסימנים המוקדמים והדקים של קשיי קשב וריכוז החל מגילאי שנתיים, באבחנה המבדלת בין ילד ""שובב "" ובעל טמפרמנט פעיל לבין חשד לקשיי קשב וריכוז והיפראקטיביות. נלמד על הסימנים המוקדמים לכל אחד מסוגי הפרעת הקשב -ADHD-HI , ADHD PI , ADHD-C בסדנה נעסוק בסימנים המוקדמים והייחודיים, מגיל שנתיים בזיהוי והתבוננות על הפרעת קשב וריכוז ובפרט הפרעה מסוג ADHD-PI,הכוללים ניתוקים ובהיות, פגיעה בזיכרון העבודה ו- OVER FOCUS נלמד את ההבחנה בין ילדים עם קשיי קשב וריכוז לבין ילדים עם היפראקטיביות ואימפולסיביות וכן ילדים עם מאפייני טמפרמנט של טווחי ריכוז קצרים ומוסחות . נעסוק גם באבחנה המבדלת המרתקת בין קשיי קשב וריכוז בגיל הרך לבין ניתוק אפילפטי ואוטיזם. מה נחשב תקין ומה יעורר חשד והמשך מעקב ? וכן נתבונן על ההשפעה של מצבי דחק ( כגון מלחמת חרבות ברזל ) על קשיי הקשב והריכוז בקרב ילדים. נציג מה הנורמות התקינות בקרב ילדים בגיל הגן לטווחי קשב וריכוז, ( כמה זמן צריך להיות מפגש במעון או בגן ט""ט חובה ? ), תחום אשר מעט מאוד נחקר ונבדק בגילאים הצעירים. אציג ואלמד שאלוני ומבחני קשב לגילאי 2-6 שנים אשר יעזרו לנו באיתור קשיי הקשב והריכוז ובפרט קשיים מסוג ADHD-PI שאלונים כגון קונרס, קונרס מורחב, בריף, ונדרבליט . נלמד מתי מומלץ להשתמש בשאלון זה או אחר , יתרונות וחסרונות בהעברה ובהבנת הקשיים. נלמד איך להעזר במבחנים ( או תת מבחנים שונים ) אשר יתנו לנו תמונה רחבה יותר על תפקודי הקשב והריכוז – מתוך סטנפורד בינה מהדורה 5, לייטר- 3 , KBIT ועוד... הסתכלות גם על מאפייני משחק, עולם תוכן רגשי , תצפית בגן ואבחון לא פורמאלי נדבר על דרכי הטיפול הראשוניות וההדרכה להורים ולצוות החינוכי ( מה ניתן לעשות בכדי לאתר ילדים אלה בגן ) כיצד ניתן לעזור לגננת, למטפלות במעון להתמודד עם ילדים עם קשיים אלה. נתמקד גם בהדרכה להורים, סביב עזרה בוויסות והעלאת טווחי הריכוז ( יצירת סיפור חברתי, שימוש בציוד ובמשחקים שונים ומותאמים לקשים אלה ועוד.. ) מיועד לכלל הפסיכולוגים משלבי התמחות שונים, מומחים ומדריכים עם אוריינטציה וענין בגיל הרך.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",עיוני – אבחון (סדנת למידה בנושאים הקשורים לדיאגנוסטיקה)
55,"קס"" ם – קשב לסיפורים מועדפים: מבט אוטנטי ומעמיק בטיפול נרטיבי (Narrative Therapy)","ישי שליף, פסיכולוג חינוכי מדריך, בוגר קורס בינלאומי בטיפול נרטיבי של מרכז דלוויטש (מייקל ווייט), מנהל השרות הפסיכולוגי החינוכי במודיעין עילית, קליניקה פרטית. רחל פארן, פסיכולוגית חינוכית וקלינית מדריכה, עבדה ומדריכה בשרותים פסיכולוגיים חינוכיים ומרכז לבריאות נפש, קליניקה פרטית מנחה סדנאות בשימוש באגדות ומיטוסים בטיפול. שני המנחים הם חברים מייסדים במרכז קס""ם – להוראה, הדרכה וטיפול שיתופיים. ומרצים ומנחים סדנאות בטיפול נרטיבי, חקר מוקיר ותכנית קשר לדיאלוג רב-תרבותי.","בסדנה זו נעסוק בפיתוח העמדה הטיפולית הבסיסית ובהקניית הכלים המעשיים ע""פ הגישה הנרטיבית של מייקל ווייט ודיוויד אפסטון. הגישה שייכת לתפיסות פוסטסטרוקטורליות ופוסטמודרניות. היא מניחה שהאדם הוא המומחה לחייו והמטפל הוא המומחה בתהליך. מתוך גישה זו נגזרות עמדות של סקרנות וכבוד, שיתופיות, שקיפות, העצמה של הפונה והגדלת תחושת הבחירה שלו. הגישה הנרטיבית תוצג דרך למידה ותרגול חווייתיים של חלק מהאמצעים הטיפוליים הבאים: הקשבה פואטית, שיחה מחצינה, רגעים נוצצים, עיבוי סיפור ההצלחה, קבוצות הידהוד וגיבוי, ראיון האחר המופנם, שיח מוגן, 'אמירת שלום שוב' (saying hullo again), שקיפות, פירוק ודקונסטרקציה, ומיקום הבעיות בשיח-החברתי-תרבותי (Discourse) . יושם דגש על יישומי הגישה בעבודה עם משפחות, ילדים וקבוצות. הסדנה מיועדת בעיקר לאנשים המעוניינים בהיכרות ראשונית עם גישה זו. כחלק מהתיחסותינו למלחמה והטראומות שעברנו כיחידים וכחברה ניגע במעט במענה וכלים נרטיבים לטראומה .","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",עיוני – טיפול (סדנת למידה בנושאים הקשורים לפסיכותרפיה)
56,"הרצף האוטיסטי ברצף החינוכי: אבחון, טיפול ועבודה מערכתית","עדי פרי, פסיכולוג התפתחותי מומחה-מדריך, מדריך ומלמד בשירותים פסיכולוגיים חינוכיים.","עם העלייה המתמדת והמואצת בשיעורי האבחנה של הפרעות בספקטרום האוטיסטי בעולם ובארץ, אנו נאלצים לרכוש במהירות מומחיות בתחום כדי להתמודד עם קשת המופעים, מגוון הצרכים ורצף המענים הנדרשים לילדים עם הפרעות ברצף האוטיסטי. בסדנה, ננסה לתת בסיס מעמיק להבנת התופעה המגוונת, ולידע הרב הנדרש מפסיכולוגים הפועלים במערכות חינוכיות וטיפוליות עם ילדים בספקטרום ומשפחותיהם. נתייחס למורכבות של ילדים (ובוגרים) על הרצף האוטיסטי, נבין את הגורמים לעליה בשיעורי האבחנה, נעמיק בתהליכי האבחון, נדון בגישות העבודה הטיפוליות הייחודית הנדרשות עם ילדים בספקטרום האוטיסטי ומשפחותיהם ואף נפרוש ונעסוק במורכבות של העשייה המיוחדת במסגרות של החינוך המיוחד ובמודלים של שילוב בחינוך הרגיל. כל זאת על מנת לאפשר לפסיכולוג עמדה מקצועית אינטגרטיבית מבוססת ידע, ביקורתית ומודעת לתופעה עצמה והבנתה האמפטית בהקשר לתהליכים פסיכו-סוציאליים תרבותיים הקשורים למעשה לליבת עיסוקינו. שאלות סביבה ותורשה, השפעת כוחות וחולשות, תחום הנורמטיבי והלקוי, מדיניות שילוב והדרה, התקשרות וחברת השווים, וכל השאלות הגדולות הדורשות בשלות אינטגרטיבית להחזקת תהליכי אבחון וטיפול, התערבות בקרב אנשי החינוך והטיפול של הילד עם אוטיזם ומשפחתו ומדיניות במסגרות החינוכיות. הסדנה תכלול מצגות, ספרות נבחרת וסרטונים. המשתתפים מתבקשים להביא תיאורי מקרה ודוגמאות מעבודתם. מיועדת לפסיכולוגים מומחים ומדריכים, בעלי נגיעה ועניין (וסקרנות) בתחום הפרעות התקשורת.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",עיוני – שונות (סדנת למידה בנושאי תוכן אחרים)
57,"""בחזרה לעיקרון העונג"": התפתחות וזהות מינית ושיח רלוונטי עם ילדים ומתבגרים בעידן המקוון","שרון צונץ, פסיכולוגית חינוכית, מדריכה. לשעבר מנהלת השירות הפסיכולוגי של המועצה האזורית 'תמר' ומדריכה ביחידה למיניות, זוגיות ומשפחה בשפ""י. קליניקה פרטית, מרצה להורים וצוותי חינוך, אורחת קבועה בערוצי הטלוויזיה והרדיו השונים.","כולנו יצורים מיניים. המיניות היא יצר חיים עוצמתי. תהליך החינוך המיני מתרחש לאורך מעגל חייו של האדם – בין אם החינוך מודע ומכוון ובין אם לאו. מהו תפקיד ההורים והמורים בתהליך זה? מה המצב בשטח ? בעידן המקוון ילדים חשופים מגיל צעיר לגירויים מיניים וחושניים ולרוב אינם מצוידים בכלים המתאימים להתמודדות עם גירויים אלה, ולהכלתם בצורה תואמת גיל ובריאה. היום יותר מאי פעם, ילדים ובני נוער זקוקים למבוגרים משמעותיים בחייהם (הורים ואנשי חינוך) שמוכנים ומסוגלים לדבר איתם דיבור רלוונטי - אותנטי, אמיץ ו""בגובה העיניים"" בנושאים של מיניות, זהות מינית, דימוי גוף, אוננות, אהבה, אינטימיות, חיזור וזוגיות. הסדנה תשלב למידה תיאורטית והתנסות חווייתית אישית וקבוצתית, צפייה בקטעי וידאו וסרטים, כמו גם שימוש בכלים יצירתיים נוספים. זאת בניסיון לשפר את יכולות השיח הרלוונטי שלנו כהורים, כבני זוג וכאנשי מקצוע סביב נושאים אלה. הסדנה תעסוק בסוגיות השונות של מיניות לאורך שלבי ההתפתחות: מינקות ועד ההתבגרות. בסיום התהליך, נעסוק באפשרויות ליישם את הנלמד, בעבודה עם ילדים, נוער, מחנכים והורים סביב נושאים הקשורים למיניות ולהתפתחות מינית בריאה.","מתמחים.ות משנה שלישית ואילך, מומחים.ות, בהסמכה להדרכה, מדריכים.ות, מנהלים.ות",חוויתי (דגש על חוויה והתנסות של המשתתפים.ות)
58,"""הילכו שניים יחדיו בלתי אם נועדו?""- אתגרי הפסיכולוג החינוכי בעבודתו עם מנהלי מערכת","אפרת אגמון, פסיכולוגית תעסוקתית מומחית, יועצת אישית וארגונית. מלוה מנהלים והנהלות, קליניקה פרטית ליעוץ קריירה באמצע החיים, מרצה ב- MBA במרכז האקדמי קרית-אונו בהתמחות יעוץ והתנהגות ארגונית.","הסדנה תתמקד בתהליכי הליווי והיעוץ של הפסיכולוג/ית החינוכי/ת את מנהלי המערכת (מנהלי בתי-ספר, אשכולות גנים, ומערכות חינוכיות אחרות). נמקד יחדיו את הפרופיל הניהולי הטיפולוגי, צרכיו ומאפייניו ונחקור יחדיו את האתגרים העומדים למולו, בתקופות שגרה וטלטלה כאחד. נדון בייחודיות תהליכי הייעוץ למנהלים ומשמעויותיהן עבורנו כאנשי מקצוע (בכלים תיאורטיים וחווייתיים כאחד). נבחן באופן אמפטי את ההשלכות האופרטיביות, נתרגל מיומנויות וננתח התלבטויות ומקרים רלוונטיים, אשר יועלו ע""י המשתתפים. הסדנה ממוקמת במפגש בין הפסיכולוגיה ליעוץ הארגוני ובבסיסה הנחת העבודה שתהליכי -העבודה עם מנהלים נמצאים בצומת מורכבת ורבת השפעה, המצריכה מהפסיכולוג/ית החינוכי/ת תפיסת תפקיד בהירה ויכולת התמקמות מותאמת, כמו גם סט מיומנויות, המשגות ודרכי פעולה ויצירת קשר ספציפיות. הסדנה מיועדת למומחים ומדריכים בחטיבה ובין השאר, ידון בה תפקידו של המדריך בהיבטי עבודת הייעוץ למנהלים של מודרכיו .","מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",חווייתית – עבודה מערכתית (סדנת חוויה והמשגה בנושאים הקשורים לעבודה מערכתית-חינוכית)
59,היפנותרפיה והיפנוזה עצמית - סדנה חווייתית,"ד""ר יוסי אדיר, פסיכולוג קליני, מדריך ומורשה להיפנוט והוראה בהיפנוזה, מדריך ב CBT, פסיכולוג אחראי במחלקה ההמטואונקולוגית בתל השומר.","מה עובר לך בראש כשאת.ה שומע.ת את המילה היפנוזה? פחד? איבוד שליטה? והיפנוזה עצמית? סקרנות ? ישנם לא מעט מיתוסים והגדרות שונות ומבלבלות לגבי היפנוזה. בקיצור, היפנוזה היא מצב מודעות/כלי טיפולי, עוצמתי לעיתים. אחת המטרות של ההיפנוזה, היא להביא את האדם לחקירה ולמתן סוגסטיות (השאה, הנחיה, שכנוע עצמי) חיוביות. ניתן גם לעשות זאת ללא כניסה למצב היפנוטי, אך עולם הדמיון הינו עשיר, מגוון, יצירתי ובכניסה לעולם הוויזואלי, הדמיוני, אנו עוקפים את מנגנוני הבקרה האינטלקטואליים שלנו בכדי להוסיף שליטה בחיינו, לגרום לכך שאנו נשלוט בבעיותינו ובמחשבותינו (לא שהן בנו) ולהפוך את הסוגסטיות השליליות לחיוביות, את המציאות לנעימה יותר. פרט חשוב ביותר: כמעט כל היפנוזה הינה היפנוזה עצמית. רובנו עוברים ביומיום תהליכים היפנוטיים. למשל בזמן נהיגה, חלימה בהקיץ, שכנוע עצמי, קריאה בספר, או צפייה בסרט מרתק אך למרבה הצער, אנו ""אלופים"" בלעשות ""היפנוזה עצמית שלילית"". כן, שלילית. מוכרים המשפטים: ""אין לי סיכוי, זה לא ילך, בטוח שלא..., זה קשה, לא יכול להיות..."". אלו ועוד הן אוטו-סוגסטיות (שכנוע עצמי) היוצרות לעיתים רבות את מציאות חיינו. בסדנה חווייתית והתנסותית זו נלמד מושגים שונים בהיפנוזה, נצלול לעולם הדמיון והטראנס בדרכים שונות ונחווה תרגילים וטכניקות מדיטטיביות והיפנוטיות. הסדנה מתאימה לבעלי ידע ונסיון מסוים במדיטציה, דמיון מודרך/היפנוזה המעוניינים להרחיב את ארגז הכלים שברשותם ולהתמקצע בנושא .","מומחים.ות, בהסמכה להדרכה, מדריכים.ות, מנהלים.ות, בעלי.ות תפקידי מטה ובכירים.ות",חוויתי (דגש על חוויה והתנסות של המשתתפים.ות)
60,"אני, המדריך בפסיכולוגיה חינוכית- סדנת ניתוח תפקי ד",". עירית דים, פסיכולוגית חינוכית מדריכה, מנהלת תחנת צפון בשפ""ח תל אביב-יפו.דורית טל, פסיכולוגית חינוכית וקלינית מדריכה, מנהלת שפ""ח תל אביב יפו, חברת סגל בתכנית ליעוץ ופיתוח ארגוני בגישה פסיכואנליטית מערכתית, חברת אפק.","מטרת הסדנה- לפתוח מרחב ללמידה התנסותית, דרך התבוננות עצמית, חשיבה משותפת ושיח, על היבטים רגשיים , דינאמיים ומערכתיים, של התפתחות, גיבוש התפקיד והזהות המקצועית של המדריך בפסיכולוגיי חינוכית בעת הנוכחית. בסדנה נחקור את השורשים והמשתנים המודעים והלא מודעים המשפיעים על תפיסת התפקיד שלנו ועל האופן בו אנו מתנהלים בתוכו, וניישם את הלמידה לעבודה מחוץ לסדנה. מתחילת לימודי הפסיכולוגיה ולכל אורך חיינו המקצועיים, כסטודנטים, מתמחים, מומחים ומדריכים, אנו גדלים ומתמקצעים דרך קשרים של הדרכה. מהי הדרכה טובה? איזו משמעות יש למרחב ההדרכה בחיינו המקצועיים? מה אנו מביאים איתנו לחדר ההדרכה ולמפגש ? בהקשר של התמחות, תהליך ההדרכה הינו חלק משמעותי בהכשרה. בתהליך זה מעורבים יחסי סמכות , פיקוח והערכה. תהליך המזמין אספקטים מודעים ולא מודעים של יחס לסמכות, יחס ללמידה, לאי ידיעה ומעלה אצל השותפים - מדריך ומודרך- קונפליקטים ואזורי פגיעות הקשורים לתלות וגדילה, לאמביציות והישג, לתחרותיות ועוד. בסדנה נזמין מפגש עם מרחב היחסים והייחוסים שלנו כמדריכים ומודרכים כלפי תהליך ההדרכה, נכיר מקרוב את המדריך האישי הפנימי ונרחיב את ההסתכלות עלינו  בתפקיד.תפקיד המדריך הינו חלק מהזהות המקצועית והשייכות לארגון ולדיסיפלינה. נחקור את עמדותנו ואת נקודות החיכוך במפגש עם אלמנטים אלו של שייכות ארגונית ומחוייבות לתהליכים ממסדיים ארוכי טווח, בתקופה הנוכחית המזמנת שאלות חדשות ומזמינה עיבוד נוסף בשאלות של זהות ותפקיד. משימה מרכזית- ללמוד ולחקור את האספקטים המודעים והלא מודעים, של התפיסה וההתנהלות שלי בתפקיד המדריך בפסיכולוגיה חינוכית, בעת הנוכחית .מתודה: ""ניתוח תפקיד""- סדנה המשלבת העלאת דילמות ממרחב ההדרכה עם התייחסות לתהליכים אישיים וקבוצתיים המתרחשים ב""כאן ועכשיו"", תוך שימוש באסוציאציות, דימויים, חלומות וזכרונות ילדות.המשתתפים ימלאו מבעוד מועד שאלון קצר. לכל משתתף תיוחד פגישת עבודה לעבודה אישית בנוכחות ובעזרת הקבוצה. הסדנה מובנית חלקית, כך נוצרת תחושת ביטחון שמאפשרת כניסה מהירה לעבודה. השילוב בין חקירת עומק אישית לבין שימוש בחברי כמראות בהן משתקפות זוויות התבוננות אחרות ורעננות על דילמות תפקידיות, מהווה כלי עצמתי ומעשיר.","בהסמכה להדרכה, מדריכים.ות, מנהלים.ות",חוויתי (דגש על חוויה והתנסות של המשתתפים.ות)
61,מעשה ההדרכה-על הקשבה וסוגיות בתהליכי הדרכה,"אורית ירושלמי, פסיכולוגית קלינית מומחית מדריכה, פסיכולוגית חינוכית מומחית מדריכה, מנהלת היחידה הקלינית בשפ""ח רחובות, קליניקה פרטית. שירה עומר, פסיכולוגית חינוכית מומחית מדריכה, רכזת הדרכה והכשרה בשפ""ח רחובות, קליניקה פרטית.","""הגישה להקשבה אותה אני מציע, טומנת בחובה עמדה שפתוחה לחלוטין לקליטה בעת המעקב אחר המתרחש בשדה. היא מעניקה תשומת לב מלאה להתמרות של הדמויות בדיאלוג האנליטי, ועל ידי כך מאפשרת, מצד אחד, לראות את עצמנו ואת המטופל מנקודת המבט של האחרון, ומצד שני להמנע מלצמצם את הפעולות שלנו לפרשנויות המתמקדות אך ורק במערכת היחסים או העברה."" (אנטונינו פרו, טכניקה בטיפול בילדים, 2012) תהליכי ההדרכה כרוכים בעמדה של הקשבה לרבדים ולאיכויות של קשר וידע, המושלכים למרחב המשותף שבין מודרך למדריך. מרחב זה מכונה על פי אנטונינו פרו - ""השדה"" . בסדנה זו נתבונן על אלמנטים של הקשבה בשדה ההדרכתי של המדריך והמודרך בפסיכולוגיה חינוכית. בתחילה נעזר במושגיו של פרו להבנה מעמיקה של שדה ההדרכה- הרחבת המיכל, חלימה והתמרות בחלימה, פיקטוגרמות, נגזרות סיפוריות וביטויים בחדר ההדרכה. (אין צורך בידע מוקדם במושגיו של פרו-אלו יילמדו ויתורגלו בסדנה ) . נדבר על מאפייני ההקשבה האנליטית, המהווים מצע לתהליכים ההדרכתיים ומסייעים למדריך לפתח אצל המודרך מיומנויות מקצועיות ואישיות הנדרשות להתפתחות המקצועית של המודרך, ובתהליך מקביל גם של המדריך. בהמשך, נתייחס לתהליכי יסוד המעשירים ומטפחים את השדה ההדרכתי. נרחיב על משמעות הסטינג בהדרכה, על תהליכי התקשרות, העברה, העברה נגדית והזדהות השלכתית. נדון במרקם העדין שנוצר בחדר ההדרכה בין המדריך למודרך ומה מבדיל בין התהליכים בחדר זה, לעומת חדר הטיפול (נתבסס על חשיבתם של בולבי, ביון ואוגדן). ניתן מקום למודלים שונים להדרכה, לסוגיות שעולות מתוך הדרכה אישית וקבוצתית ונתייחס ל""כלי העבודה"" בהם אנו משתמשים בשדה ההדרכתי כמו הוורבט, החומר הגולמי (למשל טסטים) האופן ,הנרטיב והחוויות אותן מביא המודרך להדרכה . נתייחס לסוגיות של אתיקה, ונדון במשולש היחסים המורכב שבין מדריך, מודרך וארגון. נתייחס למציאות, הפולשת ברגל גסה , למרחב ההדרכה. ולבסוף נציג מודל המאפשר התייחסות רחבה לקשיים בתהליכי ההדרכה לו קראנו ""הדרכה מכווצת""- ודרכו נעבד ונבין מוקדי קושי העולים בחדר ההדרכה ומכווצים את מרחב ההדרכה וההתערבות המקצועית עבור המדריך, המודרך והמטופל/לקוח .","בהסמכה להדרכה, מדריכים.ות",עיוני – שונות (סדנת למידה בנושאי תוכן אחרים)
63,קסם הקולנוע,"יורם שליאר, פסיכולוג חינוכי מומחה - מנהל מכון",על הסדנה: הקולנוע הוא כלי רב עוצמה מבחינה רגשית וחווייתית,"מדריכים.ות, מנהלים.ות",חוויתי (דגש על חוויה והתנסות של המשתתפים.ות)
